# -*- mode: mandoku-view -*-
#+TITLE: 堯峰文鈔
#+DATE: 2015-09-23 10:29:58
#+PROPERTY: JUAN 30


　序七(共十七首)¶
　　綿津山人詩集序¶
綿津山人集者牧仲宋先生自名其前後所為詩也先¶生以文康
公冡子自少嶄然頭角綽有聲譽其稍長也¶以侍衛徃來¶　殿廷
交㦸之内進則長楊校獵宣曲馬射未嘗不扈從<md:KR4f0020_WYG_030-1b>¶其間爲¶　世祖
所賞識退而侍文康公側賓接名公鉅卿熟習其¶言論風指耳濡
目染用是鍊逹累朝以來典故之沿革¶文獻之盛衰所以資其見
聞者既至既而從事宦游南¶臨江淮北俯碣石所過名山大川長
林峭壑無不徃探¶古今金石之刻鼎彞之器經史百家之學以訖
法書名¶畫無不採覽隱逸之谷𦒿舊之廬與夫四方騷人寓公¶之
所在無不延訪而折節所以拓其胷次而陶育其性<md:KR4f0020_WYG_030-2a>¶情者復久且
深其志愈充其氣愈下於以發爲詩歌其¶長篇雄變如蛟龍之幻
<pb:KR4f0020_SBCK_030-1b>
化其短章秀傑如珠玉之&KR0631;潤¶甚至聮句角勝則寫難狀之物而
吐難言之情如傾江¶倒河益注而益不窮洵乎其才之髙學之宏
而養之&KR0073;¶也吾聞之也非才不足以應猝非學不足以馭才非養¶
不足以蓄所學若先生之為人固已光明而俊偉博大¶而醇深及
其逹於政事也廉而不劌嚴而不苛拊循吏¶民喣喣慈愛而不失
之姑息當其蒞吳僅四閱月耳裁<md:KR4f0020_WYG_030-2b>¶决簿書勾稽金糓徃徃至丙夜
雖精鋭少年不敢望一¶二老姦宿蠧俯首側足亦率不敢㫄睨考
其設施則詩¶歌特先生餘事也故能以其間與賓客置酒贈答方
揖¶讓笑談之頃落筆如風雨他人未及搆思而先生&KR0070;百¶言立就
矣苟非賦才之髙而又佐之以學深之以養必¶不及此夫豈㞕㞕
焉摛章繢句僅以詩人自矜者所得¶而侔哉昔文康公以漁陽開
府進登宰輔今先生繼之¶復開府江右出爲股肱之臣入必爲心
膂密勿之佐遭<md:KR4f0020_WYG_030-3a>¶時遇¶　主紹&KR0045;前休行以&KR0435;歌諸什被管絃而施
<pb:KR4f0020_SBCK_030-2a>
郊廟當有&KR0070;¶倍於此集者譬之五星之麗天芒寒色正方與日月
齊¶曜寧特於文康公有光而已先生出此集命予序之予¶衰朽無
似豈能窺見著作之原委姑述其梗㮣云爾¶
　　拾瑶録序¶
學之所尚不同義理一也經濟一也詩歌古文詞又其¶一也談義
理者或渉於迂䟽談經濟者或流於雄放於<md:KR4f0020_WYG_030-3b>¶是咸薄詩歌古文詞
為小技而不㞕以為自漢以來遂¶區儒林與藝苑為二至宋史又
別立道學之目卒區之¶爲三矣予謂為詩文者必有其原焉苟得
其原雖信筆¶而書稱心而出未嘗不可傳而可咏也不得其原則
飣¶餖以為富組織以為新剽竊摸擬以為合於古人非不¶翕然見
稱一時也曾未㡬何而氷解水落悉歸於烏有¶矣是故為詩文者
要以義理經濟為之原朱徽公固理¶學之祖也而其詩文最工推
南渡後一大家唐之陸宣<md:KR4f0020_WYG_030-4a>¶公李衛公宋之韓魏公范文正公之流
<pb:KR4f0020_SBCK_030-2b>
其勲名在朝廷¶其聲望在天下後世宜乎不㞕於詩文矣然而議
論之¶卓犖詞采之壯麗五七言小詩之雍容爾雅至今讀其¶片言
隻句猶莫不想見其風采而企慕其人然則區道¶學儒林藝苑為
三此史家之陋未可謂之通論也定州¶郝雪海先生自少博通諸
家日夕講求古今治亂興亡¶之故溯流窮源洞見根柢既謫鐡嶺
者二十餘年益潛¶心宋儒諸語録始於居敬窮理而歸諸躬行心
得故其<md:KR4f0020_WYG_030-4b>¶所養日&KR0201;所發日宏平居讀史則有史&KR0856;闡發孟子則¶有
孟子章句序是葢合道學儒林為一者也既又取先¶生所作詩文
而卒業焉窺其旨醇正而渾厚攬其詞清¶潤而雄畼一切撫時觸
物跌宕感慨皆於是乎見之雖¶號為詩文專家者或未之能逮也
殆又合藝苑與儒林¶道學為一者與然則若詩若文謂之學者之
緒餘可謂¶之小技不可觀於先生所作斯知其原之有自矣先生¶
事功駿偉不在宣公衞公之下嘗宻䟽劾吳三桂尤有<md:KR4f0020_WYG_030-5a>¶古豪傑風
<pb:KR4f0020_SBCK_030-3a>
已僃見於誌銘俱不及論但論其學以序拾¶瑶録云¶
　　見山樓詩集序¶
闗西退菴楊先生自安慶郵所作見山樓詩集凡若干¶卷以示琬
琬伏讀&KR0070;四其詩出入魏黃初唐大曆間絶¶不蹈時流蹊徑舉凡
登臨眺矚徃還贈荅率皆指深思¶逺尤多清麗雄邁警絕之詞非
騷人墨客所敢頡頏者¶也葢琬之服先生舊矣方先生之在西臺
也吳逆三桂<md:KR4f0020_WYG_030-5b>¶適以王爵鎭滇南¶　中朝不知其異志假以便宐而
先生獨上封事力言三¶桂跋扈不臣逆挫其萌芽者甚至先生雖
得罪以去而¶三桂知朝廷有人十年之間遷延瑟縮不敢驟發者
誰¶為之哉葢先生力也琬故服先生之敢言與其先見既¶受¶　特
簡之命建大中丞節於安慶安慶控江南上游素號¶重地先生之
德長厚而樂易故施諸政令也簡其心慷<md:KR4f0020_WYG_030-6a>¶爽而敏決故措諸䂓模
也弘一旦盗起武昌蹂踐黃¶之諸屬邑黃與安慶為鄰盗顧慴先
<pb:KR4f0020_SBCK_030-3b>
生威名不敢稍¶侵其境先生聞警亦嚴&KR0346;樓櫓甲兵戰守之具示
以¶有僃羽檄稍暇即飲酒賦詩不輟略如承平無事士¶民莫能窺
其淺深當斯時也吳中訛言踵至市井不¶逞之徒汹汹企足揎臂
以待而全吳訖能晏然安枕¶者又先生力也琬故服先生之靜鎭
與其有勝算然¶則勲名赫弈方在士大夫口耳間區區詩歌之學
流<md:KR4f0020_WYG_030-6b>¶連景光雕繢章句先生豈藉是為重者哉顧其去官¶里居也無
懟憤不平之意及其建節兹土也亦不色¶喜其見之五七言詩徃
徃忠厚悱惻至於愛君憂國¶諄諄然三致意焉琬所謂指深思逺
者是也昔在小¶雅既推吉甫為萬&KR0022;之憲而大雅嵩髙之卒章則
曰¶其詩孔碩其風肆好烝民之卒章又曰吉甫作誦穆¶如清風何
其言之重詞之複雖吉甫所作一詩亦為¶之咨嗟嘆賞不一而足
也葢大小雅所舉南仲方叔<md:KR4f0020_WYG_030-7a>¶召虎其人非不優於事功與吉甫相
配然而文章名¶德卒未有過吉甫者今琬於先生亦云深願掛名
<pb:KR4f0020_SBCK_030-4a>
集¶末附先生以不朽故先生命之為序遂不辭而序之¶世有知先
生者當知琬非溢美爾¶
　　緯蕭集序¶
商丘故宋地也宋之為國雜見於春秋戰國策史記¶諸書而班氏
獨稱宋自堯舜湯以來其人重厚多君¶子猶有先王遺風訖今距
宋有國時閱二千餘歲生<md:KR4f0020_WYG_030-7b>¶其地者鉅公名儒大都以勳業道德相
髙尚而其次¶亦雄駿瑰瑋風雅不羣之才後先相望與班氏言多¶
君子者合故予夙昔師友率四方賢豪長者而所最¶厚善者必推
宋中如牧仲先生其一已先生之次君¶山言胚胎前光濡染庭訓
齒𩬊甫燥即有聞於中原¶&KR0070;從先生宦游徧交南北知名之士相
與磨礲討論¶為詩歌古文詞不極其源不止始予在史館見之睢¶
州湯先生潛菴坐上丰采魁梧揖讓語言恂恂謙下<md:KR4f0020_WYG_030-8a>¶而頗露爽邁
磊落之㮣潛菴&KR0204;而目之曰此善承牧仲¶家學者也顧予猶未知
<pb:KR4f0020_SBCK_030-4b>
其工詩及得牧仲先生雙江集¶則山言詩實附其中所和彭蠡望
匡廬一篇氣雄詞警¶下筆驚人予始為之歎服猶未知其他詩之
悉工也自¶先生開省吾吳與山言相見署中盡讀其詩稾所謂緯¶
蕭集者徃徃清麗雄偉僃兼衆體間出新意愈竒而愈¶髙古至於
聮句之作用韻妥貼使事變化尤𩔖牧仲先¶生乃知濳菴所&KR0204;目
者可信不誣也洵乎君子之人君<md:KR4f0020_WYG_030-8b>¶子之文哉昔孔子刪詩不列宋
詩於十五國之次或謂¶商頌即宋詩也以其王者之後故尊之為
頌然而變風¶終於缺如使孔子復生今世倘得見先生父子之所
譔¶著其能不採而登之於風以補其缺乎世之讀宋氏詩¶者亦知
此否也¶
　　來虞先生年譜後序¶
從祖祖父來虞先生歷官㡬三十年始在工曹即用職¶守忤巨奄
陳永夀汪懷德㡬至得辠是後在粤藩又忤<md:KR4f0020_WYG_030-9a>¶魏忠賢閑住當先生
<pb:KR4f0020_SBCK_030-5a>
立朝於諸黨人絶無所附麗及其¶臨事輙不肎撓詘如此嗟夫熹
宗之季士大夫媕婀無¶恥爭以𡡾奄為事交結之不已繼之以贊
導贊導之不¶已繼之以頌美擁戴而建祠之議遂起葢自浙江巡
撫¶倡之薊遼總督應天廵撫輩和之是時主票擬者崑山¶元城兩
相公也相與造為駢儷&KR0045;詡之辭應荅如響於¶是凶德參㑹而生
祠遂徧天下矣假令天不悔禍則九¶錫勸進之文必出此曹手筆
前明之宗社又奚待掲竿<md:KR4f0020_WYG_030-9b>¶斬木之徒乗間歗聚而始覆亡哉顧先
生以一外僚屹¶然撐搘其間用能夾輔撫按率厲寮屬嚴禁境内
不得¶擅建生祠卒使逆奄之黨如陳嵩者歛跡屛氣而不敢¶出聲
風雨如晦雞鳴不已先生之為人豈非人心風俗¶所重賴者與否
則亂臣賊子相隨屬而彞倫或㡬於息¶矣不亦大可畏耶逮至先
生暮年雖復見搤於用事者¶屛置海外以殁而髙風&KR0646;節訖今傳
述於吳越人士之¶口彼𡡾奄者流上之既已伏法朝市次之即幸
<pb:KR4f0020_SBCK_030-5b>
免歐刀<md:KR4f0020_WYG_030-10a>¶𫉬保腰領扵牗下而兒童走卒販夫餅婦猶能羣焉&KR0204;¶斥
其氏名藉藉唾罵不止然則賢不肖之相距其所得¶孰多也觀此
譜者微獨吾族羣從子姓宜謹母&KR0111;先生¶之遺懿相率起而師之
以求繼美於世即凡百有官君¶子儻亦當奉之為楷摹為龜鑑且
以俟太史氏有事明¶史者采擇其一二以僃實録起居注之缺遺
不亦可乎¶譜為先生第五子沂州公所輯先生殁時沂州公尚少¶
今距先生五十年獨力攟摭凡再脫稾而始就嘗莊語<md:KR4f0020_WYG_030-10b>¶琬曰吾之
為此也文&KR0033;事核庶㡬可以傳信後人琬歎¶其誠然也故并著之¶
　　先大夫詩集後序¶
先大夫字元御自號玉淙居士明天啓丁卯科舉人¶　皇贈奉政
大夫刑部郎中年十六而孤二十而補諸生¶二十四而舉於郷越
明年崇禎戊辰試禮部不第歸逾¶二年而病咯血又五年而殁年
三十有一是時琬兄弟¶方㓜未知恪守先大夫遺書也稍長則繼
<pb:KR4f0020_SBCK_030-6a>
以兵燹播遷<md:KR4f0020_WYG_030-11a>¶流離葢手澤之&KR0652;軼者十及二三矣惟是編為先大
夫¶所自定琬雖遘患難輙㩦以從先宜人幸而不罹於盗¶賊不毁
於水火故至今留巾箱中嗚呼自明萬曆之季¶吳下能文章家莫
不祖公安而禰竟陵而先大夫之詩¶顧獨不溺於風尚如此仐者
&KR0033;¶　國運休明肇興文學之時名公鉅卿𩔖能以起衰振靡¶自任
然則詩教其復昌乎儻覩是編必有知先大夫之¶志而深悲其早
世者先大夫庶㡬不亡矣<md:KR4f0020_WYG_030-11b>¶　　寓廬十咏後序¶
元年正月予方得張氏園居之半以為寓廬不逾月北¶上遂作絶
句十章咏之且命兒子筠稍葺治之既而歎¶曰張氏為此園㡬世
矣當其剏構之始夫豈不欲貽諸¶子若孫哉而卒委於予試觀夫
夀籐䈙竹蔓延而蕪薉¶郭非向之佳&KR0160;美卉列植而灌溉者與荒
谿&KR0856;塹石將¶傾而水欲涸孰非向之曲徑平池周視而經營者與
<pb:KR4f0020_SBCK_030-6b>
頽¶垣破瓦鼯鼪之所穴而鳩雀之所巢孰非向之雕欄畵<md:KR4f0020_WYG_030-12a>¶棟羣萃
而管弦歌舞者與主人之去留無時而人事之¶盛衰乗除有&KR0070;則
予之得此廬也殆不啻鄭人之萝蕉¶鹿遊子之栖旅亭也雖名之
為寓無不可者嗟夫凡吾¶之所謂寓者固不獨一廬而已彼夫富
貴皆寓也故堯¶舜有之不為泰許由支父辭之不為髙形骸内外
皆寓¶也故佺喬得之不為夀顔淵殤子失之不為殀古之有¶道者
徃徃柳生其肘而不惡曲僂發背跰&KR1271;而行而亦¶未嘗恥之葢恬
然&KR0111;其所寓而游乎方之外者也今予<md:KR4f0020_WYG_030-12b>¶顧不能舍是寓廬者而沾
沾焉咏之是不亦贅矣乎¶
　　擬明史列傳自序¶
世之言史者莫不競以史遷班固范曄三史為宗顧猶¶不免後儒
之評議議史記者則謂項羽不當本紀也陳¶渉不當世家也龜策
不當列傳也五帝世次不當顛錯¶也六經傳記不當割裂也稱孔
<pb:KR4f0020_SBCK_030-7a>
子者不當但言識㑹稽¶之骨辨墳羊之怪道楛矢之異也議班固
者則謂五行¶志不當蕪累也古今人表不當乖名而亂體也孺子
嬰<md:KR4f0020_WYG_030-13a>¶不當書於王莽傳也西起所封十八王不當載於異姓¶矦王表
也遷雄傳不當取其自序也嚴延年傳不當以子¶貢冉有比也議
范嘩者則謂董宣之守正不當㮣之酷¶吏也蔡琰之失節不當槩
之列女也王喬左慈之𡚶誕¶不當入方術傳也廪君盤瓠之俚詭
不經不當入蠻𡗝¶傳也聖公之結客報仇不當誣其懦弱也計子
勳即薊¶子訓不當一人兩傳也論後不當復贅以贊也然則鐫¶誣
刺謬雖三史且不免焉甚者曰史之失自遷固始信<md:KR4f0020_WYG_030-13b>¶如此則遷固
尚不足法乎此葢後儒以文章相軋之病¶也非公言也又况才學
識三者俱不逮古人而忝列著¶述之林如琬之區區其能免於評
議已乎琬又衰老且¶病蹉跎一出㡬喪廉恥計入史館纔六十日
杜門請告¶者殆踰一年始得放歸故所譔止於如此然而舛錯迭
<pb:KR4f0020_SBCK_030-7b>
見缺畧時有欲無得罪於古人葢其難矣既已録上史¶館及歸而
猶不能不藏弆此稾者非敢望名山其人如¶史遷所說也孤位苟
祿遷延嵗月亦聊以志媿云爾<md:KR4f0020_WYG_030-14a>¶　　伯子遺稾小序¶
伯子名筠字禹吹吳江附學生年止三十二凡病咯血¶十餘年竟
以是殁殁而父鈍翁始更其字曰伯子先是¶伯子自時文之外頗
好爲小詩翁以其疾之屢瘉而屢¶發也禁之使不得爲然伯子猶
私偕其友時時倡和相¶屬戒不以聞於翁及其既祥也翁得遺詩
一卷於沈君¶友箎范君鷺公所撫之泫然而悲因録存如干首以
慰¶伯子於地下至於𫠦賦章句之醇疵工拙則姑俟采詩<md:KR4f0020_WYG_030-14b>¶者擇焉
嗚呼悕矣天之祝予於斯則已極矣吾雖才吾¶伯子尚&KR0216;言哉尚
&KR0216;言哉¶
　　僊府十二觀序
<pb:KR4f0020_SBCK_030-8a>
近世言僊道者必謂神僊當有宿命有骨相又有功行¶積累致然
非勉强可兾者此其說誠善矣顧吾聞古之¶爲神僊者非皆忘情
於世者也當其始或年少鏠銳骯¶髒不平之氣未睱鏟除固嘗思
以功名自奮與世之賢¶士大夫角材挈智祈效尺寸以爲人主用
及其所遇齟<md:KR4f0020_WYG_030-15a>¶齬則又思所變計而游乎方之外譬諸俊鳥之搏物
也¶一發不中即翩然去諸雲霄萬里之上不可蹤蹟如安¶期生梅
子眞之流是已安期以策干項羽不用遂去不¶知所之子眞兩䟽
譏切王氏不報遂棄妻子爲吳市門¶卒兩人者皆長生不死後世
所稱神僊中人也由今以¶觀雖謂之豪傑可矣豪傑之士使其得
志則必爲張子¶房爲李長源功成名遂而後解尺一之組棄萬户
之封¶寓意於辟糓導引以怡其生苟不得志則寧與安期子<md:KR4f0020_WYG_030-15b>¶眞齒
耳至若褰裳攘臂陸沈於埃&KR1881;之境而徼幸恣睢¶於金玉錦繡聲
色翫好之場迷不知返此&KR0033;一妄庸人¶也雖自&KR0018;豪傑其誰許之
<pb:KR4f0020_SBCK_030-8b>
三原梁子大千為予同年進¶士&KR0070;年以來諸同年率多取大官致
身顯要而大千獨¶謁選邯鄲令以禮節忤上官鐫職里居好神僊
呼吸吐¶納之術怳若有悟渡江至吳遇予於城西年七十矣頿¶鬢
無一二莖白者談笑歩履不減少壯時出所著書二¶卷言神仙事
始於僊居終於僊語命曰僊府十二觀予<md:KR4f0020_WYG_030-16a>¶讀之殆不能測其何如
人也意者其宿命骨相與夫功¶行遂當僊邪抑即豪傑之士也或
曰使大千果已得僊¶則終南太華皆其鄰壤無不可宿舂糧而徃
者獨柰何¶舍之而襆被䇿蹇役役於埃&KR1881;如此邪予曰不然吾郡¶
林屋洞為左神幽虚之天此固大千所詫僊居也又子¶眞既隱吳
市門其後竟浮海錬藥至今海上有梅岑山¶安期亦嘗偕羡門隱
居蓬萊其地皆在甬東距吾吳不¶逺大千之來也儻亦欲遨媐洞
天遂招安期子眞諸人<md:KR4f0020_WYG_030-16b>¶與之乗雲氣而訪太清乎予果何以測之
姑識&KR0070;語序¶其十二觀云爾
<pb:KR4f0020_SBCK_030-9a>
　　參同契衍義序¶
神僊之學貴乎内外交養或養外而遺内或養内而&KR0111;¶外此莊生
所以譏張毅單豹者也魏伯陽參同契&KR0070;言¶坎離龍虎由内丹言
之龍者精也虎者氣也由外丹言¶之龍者汞也虎者&KR1459;也精若汞
陽也坎之物也氣若鉛¶隂也離之物也内外丹之&KR0204;殊流而同源
然後世猝不<md:KR4f0020_WYG_030-17a>¶能相合何也以予所聞則又有與莊生異者内丹既
成¶苟無外丹以佐之惟能延年卻病而已欲期變化超舉¶不可得
也&KR0002;内丹未成而驟服外丹則精耗氣&KR0652;譬諸¶厝火積薪之下鮮
不焚者固當用内丹為主也注參同¶契者&KR0070;家其說紛紜不齊而
吾里中子佩周先生所譔¶衍義一書則&KR0825;主内養之學章分句晰
悉出於自得至¶於解上德無為章如上閉則稱有下閉則稱無以
上為¶上兑兑為口以下為下兑兊為精門則尤非諸家所知<md:KR4f0020_WYG_030-17b>¶亦淵
微矣哉先生今年七十餘矣顔色頳潤如嬰兒歩¶履飲噉過人常
<pb:KR4f0020_SBCK_030-9b>
若三四十嵗者自言内丹已成洵乎所¶養之有驗也儻復濟以外
丹不將乗雲氣而游汗漫偕¶伯陽相揖讓哉抑予復聞之昔顔魯
公不屈於李希烈¶及既殁而握拳不開手爪俱透掌背時人稱其
尸解間¶又閱十二眞人傳有斗中眞人降於曲阜蘭氏自稱孝弟
王¶授蘭至道且言晉眞僊許遜傳其孝道之宗是為衆僊¶之長然
則忠之與孝固吾儒立身之本而亦神僊家變<md:KR4f0020_WYG_030-18a>¶化超舉之要術也
今先生之門則忠孝其兼得之矣忠¶介公侃侃義烈既不忝於魯
公雖受逆閹之禍吾度其¶精爽可畏必且翺翔天壤訖今不死亦
如魯公之尸解¶者也若先生&KR0033;一孤童耳&KR0070;千里刺血上書竟白
其父¶寃而肆姦黨於市自其少時至性已卓犖如此豈非斗¶中孝
弟王所欲降而求之引以超舉者乎先生盍姑竢¶之然則先生之
當僊也予固不僅以此書決之也承先¶生命姑叙書之大畧云爾<md:KR4f0020_WYG_030-18b>¶　募建永寧接衆禪院序
<pb:KR4f0020_SBCK_030-10a>
昔者先王之爲政也由近而及逺是故於道路之徃來¶者莫不治
其井樹叙其舟車嚴其禁令有飲食以共其¶欲有委積以儲其用
有廬宿路室𠊱館以節其勞其制¶始於賓客使命而其終被於逺
人當此之時凡細民之¶適他境者雖甚㷀獨匱乏然而必無暴露
之虞飢渇疾¶病愁苦不給之患固不俟周官之有明文殆可以推
而¶見也自王政衰熄行旅之顛連無告亦既甚矣乃有爲<md:KR4f0020_WYG_030-19a>¶釋氏之
學者輙用以周恤其同𩔖如所謂接衆叢林之¶名葢猶有先王遺
意焉嗟乎釋氏之教非吾儒所許也¶搢紳先生辭而闢之徃徃不
遺餘力然其立制之善所¶以䂊爲同𩔖謀者至纎至悉夫失之於
此而彼顧得之¶宜吾儒媿歎之不暇而輙欲以虚辭相觗排此誠
不足¶以大服其心也吳人佞佛而好僧名藍精舍所在如市¶而婁
𨵿内外&KR0070;十里之境獨闕焉無有僧侶之出其間¶者飢渇暴露欲
稍求愒息而不得其徒率皆病之於是<md:KR4f0020_WYG_030-19b>¶上人聖公偕吳中士大夫
<pb:KR4f0020_SBCK_030-10b>
謀為之經始其事說者謂是¶役也費艱力鉅其㡳於成也必難抑
知謀事者惟患為¶之而不果果矣又患其不能持之久耳聖公遊
雪竇禪¶師之門諸方悉推為老宿葢其才識甚敏其願力甚宏¶而
道法又甚熾今得吾黨士大夫協心而左右之夫安¶有不果且久
者與予以為輔王政之不逮者莫善於此¶故樂與好事者共襄其
成云¶
　　金剛經注序<md:KR4f0020_WYG_030-20a>¶此經既入中國自鳩摩羅什而下訖唐(御/名)奘義淨凡翻¶譯者六家
自天親無著兩論師而下訖明初宗泐凡箋¶釋者百有餘家而宋
文憲公獨推無著配十八住天親¶&KR0856;二十七疑最合先佛眞實了
義然予嘗諷繹&KR0070;四宗¶指太密則其解易支徃復太緐則其文易
晦非不能探¶索幽微闡發理事而猶未免乎牽擾紛紏之患也此
注¶相傳以為乩授不攻異論不渉狂見不倍儒宗簡淨曉¶暢葢箋
<pb:KR4f0020_SBCK_030-11a>
釋之超然者其人稱雲峰子又稱谷口子眞儻<md:KR4f0020_WYG_030-20b>¶亦隱者之流託名
於乩者與吾友沈子東生讀而愛之¶為之疏通證明詳加評閱其
藏諸什襲而祕諸篋衍也¶久矣繼又懼末法陵遲欲盡啓凡夫之
信悟也乃鏤版¶以施而命予為序予惟沈子之為人也方其歷官
中外¶即用廉辦著稱自公之暇補衣糲飯蕭然一室有黃面¶衲子
所不能堪者士大夫仰望風采相顧太息固已現¶宰官身說法及
其晚而杜門息機徃徃研硃滴露惟以¶評閱此注自課(御/名)言奥旨
絡繹奔赴筆縫舌端儼然夙<md:KR4f0020_WYG_030-21a>¶契不啻若據獅坐而秉麈拂者也則
又現居士身說法¶矣予謂沈子固異人其殆與雲峯谷口為輩流
故於其¶所箋釋也雖欲不形景相符而水乳相合不可得也異¶時
合儒釋為一盡刋去枝葉岐互之見㑹性命而超乗¶果非沈子將
誰歸哉予故樂得而序之以示知教法者¶
　　游五臺山詩畵册序
<pb:KR4f0020_SBCK_030-11b>
隱巖禪師自五臺復來京師乃悉集士大夫贈行諸詩¶畵凡若干
幅合爲一册而命予序之或問於予曰佛之<md:KR4f0020_WYG_030-21b>¶為法不落有言不渉
諸相者也禪師參究二十餘年亦¶既深入雪竇之室矣今試岀其
慧眼照了世間一切雖¶謂本無文殊本無五臺可也雖謂前之㩦
杖而徃者本¶未嘗去今之糧盡而返者本未嘗來可也而何詩&KR0002;
畵¶之足云哉顧拳拳焉乞諸士大夫而裝潢寳惜之若此¶豈其猶
有所戀著耶予曰不然今夫有之與無眞之與¶妄固無所庸其分
别思惟也作思惟心生分別解皆至¶人之所排擯而憐愍者也人
人具足佛性孰爲文殊孰<md:KR4f0020_WYG_030-22a>¶非文殊在在處處充滿道場孰爲五臺
孰非五臺即如¶此册之中一樹一石乃至無樹石處無不妙合西
方變¶相一點一畫一字一句乃至無點畫字句處無不攝入¶五千
四十八卷第一義諦古之至人既不住有亦不取¶無既不離眞亦
不舍妄從橫游戲是大神通是大自在¶是大解脫此則禪師之所
<pb:KR4f0020_SBCK_030-12a>
得然也吾與若皆凡夫其何¶足以測之問者曰善遂書是語以爲
序¶
　　草堂合刻詩序<md:KR4f0020_WYG_030-22b>¶自昔闢佛者莫嚴於昌黎韓子及讀其送靈師一篇則¶有異焉夫
其人舍去父母兄弟妻子而從佛既已叛吾¶周孔之教矣逮其為
僧則又圍棊六博飲酒而食肉以¶干謁招請為事不更干佛之戒
律耶上之叛吾周孔次¶之干佛之戒律雖甚工於詩奚取焉而昌
&KR0058;不為之諱¶反津津稱道不已何也吾之立說不然從吾遊者其
人¶而非僧也必將舉六經百氏與夫天人神&KR0017;精微博大¶之指相
與講求而磨礲之以期無戾於周孔此吾儒者<md:KR4f0020_WYG_030-23a>¶之責也其人而僧
則無所需乎此亦必擇其不干謁不¶酒肉不圍棊六博推此𩔖以
盡守佛之言然後從而加¶稱道焉若詩固儒者之餘事也士大夫
所常為為之猶¶苦其難工不當以是青諸僧而僧亦不當用以自
<pb:KR4f0020_SBCK_030-12b>
哆至¶於不干謁不酒肉不圍棊六博而又盡守佛之言則凡¶爲僧
者當皆然疑&KR0002;易易者也顧嘗出而求之僧矣徃徃¶易於言詩而
難於守戒律得每惑之甚與今有上人於¶此其受持也微獨不干
謁不酒肉不圍棊六博而已也<md:KR4f0020_WYG_030-23b>¶庶㡬取所謂戒者一一勉而守之
及其六時拜誦之餘¶輙又以苦吟知名豈非尤吾所稱道者㢤如
恭密與其¶徒佛開是已恭密爲人循循修謹而佛開復沈靜寡言¶
見許於吾友甫草里中亦莫不愛而信之其詩皆以唐¶錢劉爲宗
幽秀雅㓗方日進而未止不知視靈師孰工¶孰拙顧其人則與昌
&KR0058;云云者異矣嗟乎吾非能佛之¶闢也闢夫從佛而干戒律者也
若曰如來嘗戒綺語業¶詩亦綺語之一則吾不能知已<md:KR4f0020_WYG_030-24a>¶　　洞庭詩稾序¶
釋氏之爲詩也有詩人之詩焉有禪人之詩焉唐之皎¶然靈徹詩
人之詩也貫休齊已禪人之詩也詩人之詩¶所長盡於詩而其詩
<pb:KR4f0020_SBCK_030-13a>
皆工禪人之詩不必其皆工也而¶所長亦不盡於詩所長盡於詩
者以其詩傳不盡於詩¶者則以其道與其詩並傳故皎然靈徹貫
休齊已之作¶聲聞相頡頏於後世莫之能優劣也鐙公本儒家子
少¶讀書知名長而遯之釋氏徧參尊宿遂受記莂爲曹洞<md:KR4f0020_WYG_030-24b>¶家大師
退休洞庭之顚把茅葢頭日與其徒以灌園種¶竹爲務間嘗弄筆
賦詩句&KR0355;字削不極於工不止以是¶出語皆標新采雋入唐人閫
奥葢能以貫休齊已之道¶而兼皎然靈徹之長者也夫固超唐諸
僧而上之矣吾¶謂詩與禪非有二也昔之言詩者貴乎妙悟且舉
大曆¶以後作者比諸曹洞一宗信斯言也讀公之詩知其得¶於道
者至矣&KR0201;矣吾豈易闚而測之哉¶
　　姚氏長短句序<md:KR4f0020_WYG_030-25a>¶詞與詩𩔖乎曰不𩔖詩本於三百篇以温柔敦厚爲教¶者也其後
雖不盡然然上之可以徵治忽次之可以示¶勸懲猶有風雅頌之
<pb:KR4f0020_SBCK_030-13b>
遺焉若詞則不足與於此矣然則能¶詩與能詞者有異乎曰否李
太白詩人之正宗也而工¶於詞歐陽永叔蘇子瞻&KR0070;百年以來所
推文章大家也¶而工於詞至於黃魯&KR0033;秦少游周美成之屬亦無
不詩¶詞兼擅者古之名公鉅卿下訖騷人墨士既以其逺且¶大者
舒而見之於詩矣顧又出其餘力組織纎豓之文<md:KR4f0020_WYG_030-25b>¶流連閨房之境
𠋣聲而發之用以侑杯酌佐笙簫號爲¶詩餘未有能詩而不能其
餘者也錢唐姚子升聞方以¶雋邁之才灝博之學與其友人刻意
爲歌詩相犄角顧¶皆祕諸篋衍獨取所塡新詞一卷寓予予讀之
歎其掇¶采也麗其&KR0009;情也微其㨨思也婉而多味徃徃語盡而¶意
不盡語意俱盡而情猶不盡此誠詩人之詞也殆非¶世之淫哇浮
靡者比矣若曰姚子所工専在是則吾未¶敢以為信<md:KR4f0020_WYG_030-26a>¶堯峰文鈔卷三十¶終
　康熙壬申春正月佶既從吳歸閩復録於樸學齋時廿八日也
<md:KR4f0020_WYG_031-1a>¶
<pb:KR4f0020_SBCK_031-1a>
堯峰文鈔卷三十一　門人&KR0049;官林佶編
