# -*- mode: mandoku-view; -*-
#+TITLE: 堯峰文鈔
#+DATE: 2015-08-25 00:28:50.810613
#+PROPERTY: ID KR4f0020
#+PROPERTY: BASEEDITION SBCK
#+PROPERTY: JUAN 卷四十七
<pb:KR4f0020_WYG_047-1a>¶
欽定四庫全書¶
　堯峯文鈔巻四十七　　翰林院編修汪琬撰¶
　　今體詩四(共一百十九首/)¶
　　　岀游¶
布襪青鞵䇿最良不嬉里社即邨莊差無婚嫁終年累¶
似有山林一日長減去藥囊知老健勾除酒户為醒狂¶
酴醿芍藥春無恙且與游蠭巧鬭忙¶
　　　對酒二首¶
<pb:KR4f0020_WYG_047-1b>¶
泡影由來是此身可堪重蹋輭紅塵上書羞學妄男子¶
對酒愛呼巾聖人落到酴醿春去盡啼殘鵯鵊雨來頻¶
不妨攙入雞豚社暫作耕田鑿井民¶
莫向尊前話昔游不成歡笑只應愁宦途戹似黄楊閏¶
年鬢衰如白草秋寮舊姓名疏易忘貴人書札嬾難修¶
惟逢漉酒持螯日差比時賢勝一籌¶
　　　晩涼¶
足跣頭科萬事空羲皇以上略相同礎根漸潤先占雨¶
<pb:KR4f0020_WYG_047-2a>¶
雲脚纔生欲釀風白蛺蜨栖芳草畔紅蜻蜓戲藕花中¶
晩涼滋味能專享莫怪呉兒忌此翁¶
　　　秋夜¶
蕭蕭涼候至新雨間新晴月作彎弓側河當射角明水¶
螢光不定林鳥意多驚行坐貪清夜中單漸覺輕¶
　　　晩望¶
握手從容步屧遲夕陽影裏望移時峯攅怪怪奇奇石¶
松偃髙髙下下枝禪悦幸逢鄰衲印名銜羞遣埜人知¶
<pb:KR4f0020_WYG_047-2b>¶
來朝準踐登臨約澗碧山紅恰及期¶
　　　柴埸邨¶
樵徑縁山麓人煙面夕陽覆檐茅代瓦度水木為梁架¶
上豆花紫牆隅柿實黄卜居當世世最便守農桑¶
　　　期與昭兹出游近邨㑹風雨不果二首(是時距/立冬僅)¶
　　　(三/日)¶
數里松筠刺空碧千章楓桕著霜明暮年十事九敗意¶
恰欲杖藜風雨生¶
<pb:KR4f0020_WYG_047-3a>¶
剛儲游具作閒游底事天公苦見讐匄我一晴何不可¶
忍將風雨破除秋¶
　　　督墳丁芟松下草¶
穉松千本僅生枝力課滋培敢遣遲三歎老夫今老矣¶
成陰偃葢見無時¶
　　　草堂偶成三首¶
積水穿苔徑横林對草堂緑蕉偏耐雨烏桕故宜霜默¶
坐常縣拂精思别置牀閒中有忙事試茗撥殘香¶
<pb:KR4f0020_WYG_047-3b>¶
數揜疏籬匝三門小築寛藥攔扶鬼臼(印玉/芝也)土竈養神¶
丹喜蠟登山屐慵彈挂壁冠勿嫌貧復病勝覺此心安¶
差科方擾擾烽火更悠悠有地堪薶骨無天可寄愁桑¶
榆身事晩楓栁物華秋何限行吟景湘纍惜未收(予已/卜夀)¶
(藏故有/第三句)¶
　　　甜羮二首(羮雜菘菜芋魁萊菔薯蕷為之/不入鹽醯其法自東坡始也)¶
自向深山理食經不須苦羨五侯鯖小篘家釀厚如酪¶
爛煮畦蔬甜似&KR0307;¶
<pb:KR4f0020_WYG_047-4a>¶
澹泊中間意味長也知火&KR0459;要端詳書生例是酸寒甚¶
乞與甜羮一㸃嘗¶
　　　皆山閣夜坐寄懷聖禪師¶
燭花成燼篆煙微枯坐藤牀擁褐衣世熊慣看翻手易¶
塵勞深覺到頭非杜門憔悴蝸粘壁涉境憂危鳥觸機¶
賴有城東香火社盋囊鞵袋合歸依¶
　　　山中藥盡而病未已悵然賦此¶
黄葉如衰面清霜映短髯三彭差易制二豎固難砭寂¶
<pb:KR4f0020_WYG_047-4b>¶
寂收雲帙深深下荻簾蓡苓都不屬太息與貧兼¶
　　　風雨二首¶
濛濛小雨逐風斜倍遣幽人惜物華閔黙病蟬常抱葉¶
伶俜孤蜨欲辭花輕黄草變籬根色媆緑苔凝壁罅芽¶
何事最闗情緒切數宵無月挂檐牙¶
歎息堂堂嵗月移況逢風雨復淒其無情木葉辭叢薄¶
多事蓬蒿拄敗籬累減故應參柏子興闌先解放楊枝¶
(予去冬已/嫁一妾)中年哀樂消磨竟一任兒曹取次知¶
<pb:KR4f0020_WYG_047-5a>¶
　　　雨後微寒因過鄰曲有作¶
漸倒荒籬蘜初讙比舍舂蝱蠅俱削迹蠭蜨小留蹤亂¶
瀑分千派奇雲歛數峯鄰翁疏闊甚一笑暫過從¶
　　　七年前與曰緝公勇貽上周量相集京師如豐¶
　　　　臺西河沿皆偕諸子所習游者也病中追賦¶
　　　　二絶¶
芍藥陂前賣酒家曾聯車騎醉春華誰知老向空山裏¶
猶夢豐臺十里花¶
<pb:KR4f0020_WYG_047-5b>¶
病懐衰骨兩支吾記得年時卧酒壚借問河邊扳賸栁¶
也應顦顇似人無¶
　　　屢得王十一書賦此寄荅¶
久矣孤蹤與俗妨敢煩簡札問行藏新篘酒熟聊長醉¶
舊讀書殘已健㤀泉石清姸供棐几煙霞璀璨溢巾箱¶
呉儂勝事君知否手植荼梅漸漸長¶
　　　山巾雜興四首¶
月暈風欲起雲斑霜旋濃五行書未熟占候問邨農¶
<pb:KR4f0020_WYG_047-6a>¶
雞寒每上距牛怒輒礪角一物一性情門中試商略¶
葉落先萎黄萍枯先黮紫衰至固有端人生亦爾爾¶
蝦能幻蜻蛉螙亦蜕胡蜨問君孰尸之變化爾許捷¶
　　　病中䝉元禮見訪堯峯且示詩稾一編賦此奉¶
　　　　贈¶
判無佳客欵柴闗嵇阮風流夢想間只擬曳裾游上國¶
敢期問字到空山短檠聊與支良夜妙語真堪發病顔¶
慙愧幽栖多簡略桮盤草草暫相扳(元禮自中州歸今/將再往故有第三)¶
<pb:KR4f0020_WYG_047-6b>¶
(句/)¶
　　　夜雨¶
寂寂守山邨幽懐莫更論防媮牢設棘畏虎蚤闗門(時/傳)¶
(有虎/警)樹繞風聲厲檐闚月影昏夜闌判不寐敧枕聴翻¶
盆¶
　　　家人具精糳有感二首¶
炊徹香秔白似霜家人先餽老饕嘗五經貯腹元無用¶
未若捐除作飯囊¶
<pb:KR4f0020_WYG_047-7a>¶
偶將輭飯沃甜羮舌本甘芳鼻觀清但使明年身未死¶
餘生決計委躬耕¶
　　　朱買臣讀書臺二首¶
山巾習氣未全除便逐嚴徐厠殿廬一語能令英主喜¶
不知所讀定何書¶
任渠兒女笑迂儒束擔朝朝挾故書未必年來無此客¶
何人物色到樵漁¶
　　　露坐¶
<pb:KR4f0020_WYG_047-7b>¶
蟋蟀初鳴熠燿飛與君露坐啟柴扉月天子朗風姨靜¶
斗覺微涼透袷衣¶
　　　看梅二首¶
門前積雪侵凍苔十枝五枝犯寒開老人未肯殺風景¶
且擥鶴&KR0769;花間來¶
忍寒谿北邨西頭夜深猶為梅花留笑殺雄蠭雌蛺蜨¶
緋桃開時方出游¶
　　　江上¶
<pb:KR4f0020_WYG_047-8a>¶
江上人家近草堂强扶衰病步斜陽晴波似鴨深沉緑¶
初栁如鵝淺淡黄谿友園公聊結社旗亭酒肆暫逢場¶
年來世事諳都盡不問靈氛亦不妨¶
　　　春晴出游¶
日澹雲輕旋作晴偶來山脚訪柴荆驚麕倉卒衝人過¶
吠犬回旋尾客行高下亂峯當户繞零丁危彴向谿横¶
蚤知一巻農書是悔不從前買犢耕¶
　　　漫興四首¶
<pb:KR4f0020_WYG_047-8b>¶
徧游里社與僧坊醉墨敧斜雜老蒼慎勿署銜前進士¶
比來誰重甲科郎¶
蒲栁先秋已覺殘嬾隨北轍走微官慈仁松樹香山雪¶
畫作屏風枕上看¶
索居自分老山邨倉卒今逢客款門區處盤飡無異味¶
桑蛾竹肉當雞豚¶
偶沾薄禄入風塵竟絆浮名阻隠淪萬事思量都是錯¶
他生莫見宰官身¶
<pb:KR4f0020_WYG_047-9a>¶
　　　徐步¶
凭箇邨童代短藜偶然徐步畫橋西斜陽已是無多了¶
惟有歸禽稱意啼¶
　　　予以家事屬兩妾且作治命數百言示之¶
薄宦無成負¶
聖時餘生猶悔乞骸遲功名已讓羣兒立門户要須健¶
婦持酒美易禁尊畔態藥靈難換鏡中絲不妨抽取閒¶
身出昏嫁都㤀自一奇¶
<pb:KR4f0020_WYG_047-9b>¶
　　　春晩¶
竹萌鮮媆蕨芽肥漸覺窮愁解半圍日澹花房開復歛¶
風輕燕羽止還飛重尋故篋修紈扇急理新機換袷衣¶
鄰叟偶然邀野步從容直到夕陽歸¶
　　　東軒遣興¶
谿長路復重軒騎絶過從久向空山裏全家占一峯瀑¶
聲穿澗小花氣覆檐濃自分衰遲極為農近亦慵¶
　　　雨¶
<pb:KR4f0020_WYG_047-10a>¶
高栁參差間古槐緑陰深處鷓鴣哀東山一段雲如墨¶
散作亷纎小雨來¶
　　　述山居雜事二首¶
逸興老逾長終朝檢挍忙與花經地界代筍設垣牆窻¶
為看山徹符因調水藏呼童理荒薉淨訖旋移牀¶
小闢蒿間徑寛編竹下籓束荆篘酒子貸粟飤雞孫花¶
盡游蠭減林深宿鳥讙本無騶騎到不是杜柴門¶
　　　留客¶
<pb:KR4f0020_WYG_047-10b>¶
黄齏白飯午炊遲佳客淹留坐少時戲蜨翩翾排闥過¶
鳴鳩馴熟映檐闚語闌復理言前義局罷重翻敗後棊¶
嵗月只須如此了任渠穉子笑翁癡¶
　　　卧病山中䝉愚山先生見投茶箋佳咏王貽上¶
　　　　梅耦長兩君子皆已屬和諷咏之餘足當七¶
　　　　發未能趨候先寄三首¶
社後槍旗入籠新馮君少乞敬亭春比來消渇母相訝¶
身是江南水戹人¶
<pb:KR4f0020_WYG_047-11a>¶
正屬朱櫻緑筍天好鑚槐火試松泉掉頭紗㡌風流甚¶
&KR0533;著薑鹽一例煎¶
莫信諸傖比酪漿解清午夢響詩腸竹鑪石銚晴雲盌¶
不是幽人未合嘗¶
　　　歴數¶
歴數幽棲事依然習氣長種𤓰侵螘垤丸藥攘蠭糧舞¶
愛花翻纈聲躭鳥弄簧自慙還自笑恰與道相妨¶
　　　遣意二首¶
<pb:KR4f0020_WYG_047-11b>¶
藥罏丹竈冷於氷換骨神方未有徴獨羨淮南僊術就¶
提攜雞犬亦飛昇¶
潦水初晴木葉衰寥天一抹雁飛來緋桃緗李千千樹¶
不遇春風不敢開¶
　　　次韻石門呉孟舉種菜四首¶
相國何如園父尊天逵雲路不須捫空山大有娯人處¶
但了殘書咬菜根¶
細雨隨風整復斜矮黄媆白屢生芽花間蛺蜨曾為蠧¶
<pb:KR4f0020_WYG_047-12a>¶
葉底嬴牛别字𤓰¶
籬脚霜莖肥可把架頭風蔓老堪捫斜陽行菜若麤了¶
大好讀書秋樹根¶
滿徑黄花翠葉斜肯容蕭艾濫萌芽蔓菁蘆菔甜於蜜¶
不要園官屢送𤓰¶
　　　松江呉六一文出王子勤中所繪芍藥黄鶯索¶
　　　　題走筆五絶句¶
山家臺榭向來寛何限名花壓藥欄馮仗黄鸝鬬娟好¶
<pb:KR4f0020_WYG_047-12b>¶
肯教容易落金丸¶
朱朱白白兩參差賸許啼鶯占一枝從此梅花書屋裏¶
四時多作豓陽時(六一家有梅花書屋/即眉公徴君故居也)¶
昨日穠華轉眼空斜陽隠隠見賓鴻誰知菊倒楓凋後¶
收拾餘春在巻中¶
揮毫恰遇賞心時愛冩修翎與折枝記取風流似摩詰¶
畫中真有五言詩¶
步障回廊映綵霞不知紅豓發誰家鈍翁已分蓬蒿老¶
<pb:KR4f0020_WYG_047-13a>¶
喜展丹青見此花¶
　　　出游諸邨往往抵暮始返¶
或升兜子或輕舠數里湖山肯憚遥呼我不妨頻應馬¶
逢人何敢遽稱貓花緐愛向僧房乞酒熟欣從里社招¶
屈指餘生知有㡬笑言聊復永今朝¶
　　　遥送甫草北上二首¶
輕颿𦕈𦕈背冥鴻去泊枯蘆折葦中老病恐無相見日¶
為君雙淚洒西風¶
<pb:KR4f0020_WYG_047-13b>¶
京華故舊比何如倩爾行人候起居身挍嵇康今更嬾¶
不曾有與巨源書¶
　　　聞甫草凶問予既為位以哭明日作四絶句寓¶
　　　　哀¶
從來才譽冠羣倫骨相誰知晩最屯太息東南風土薄¶
江湖不復有斯人¶
臯復難招已逝魂祇留書札數行存交情最與時賢别¶
敢惜麻衣慟寢門¶
<pb:KR4f0020_WYG_047-14a>¶
生别何如死别悲可堪寂寞㧁重帷淚㾗㸃㸃衰翁血¶
不為窮交斷不垂¶
學識雖長命不長誰司造物迥茫茫有人解叩通明殿¶
願附青詞問玉皇¶
　　　客有䂓予入山者賦荅二首¶
竟攜農具止山坳保社中間締暮交哀樂有情邢易免¶
(時方哭/甫草)勲名無福不妨抛圍棊舊勢心慵記丹藥新方¶
手健鈔莎徑蓽門殊寂寞判將𤣥白受人嘲¶
<pb:KR4f0020_WYG_047-14b>¶
山中風味頗蕭然羞説東方執㦸年煙笠雨簑窮活計¶
藥罏茶臼病神仙檐前只曝堯時日胷次頻憂杞國天¶
但使時清身老健此生甘共細民編¶
　　　今宵¶
饕風號北牖快雪壓前檐病久詩才退狂多酒力添爇¶
殘香獸小煨熟芋鴟甜飽煖闗心切今宵樂事兼¶
　　　東軒二首¶
甚矣吾衰也終年愛養疴山深當兔窟屋小扺雞窠嬾¶
<pb:KR4f0020_WYG_047-15a>¶
架抛書久塵牀卧筆多文殊不可作誰與問維摩¶
階草方爭茁缾梅乍就蔫忍窮差省事養拙但隨縁美¶
睡支藤几閒游借竹箯家人挑野薺晩飯最欣然¶
　　　客至¶
快雪初晴後過從有素交食盤登菜果飲具列陶匏硯¶
沼微融凍盆花漸吐苞知君多道氣𤣥白不相嘲¶
　　　風雨二首¶
鳩聲未了覺聲譁陣陣顛風逐雨斜掀屋巻茆吾不惜¶
<pb:KR4f0020_WYG_047-15b>¶
但祈風伯赦梅花¶
泥潦連邨阻客行祗應簾閣杜柴荆天公似厭詩人閧¶
壊盡梅花始遣晴¶
　　　老友既庭暨王子咸巾連許過予山莊¶
湖山數曲接横塘聞有嘉賓款草堂穉子倘能供灑掃¶
小妻猶足任排當三升黍酒傾香碧一寸蔬芽翦媆黄¶
明月滿庭花滿徑為君隨意設繩牀¶
　　　僧㳟宻乞竹影菴主詩¶
<pb:KR4f0020_WYG_047-16a>¶
叢篁百尺繞烟扉中有山僧結伴依恠石寒泉充淨¶
供竹鍼麻綫補禪衣巾將華㲲從容綰拂借青松左¶
右揮何日得隨都講後白椎時節乞𤣥機¶
　　　送友人之官京師¶
老去深嗟㑹面稀況逢鷁首指京畿緑楊芳草漸爭¶
發紫燕伯勞相背飛殿上香烟濃惹褎道旁輭土㬉侵衣¶
太平事業須公等留取衰翁守釣磯¶
　　　桃李¶
<pb:KR4f0020_WYG_047-16b>¶
緋桃穠李各輕盈漸逐東風㺯晩晴慎勿嫌渠俗到骨¶
賣花擔上正施行¶
　　　漫興二首¶
富貴由來泡影虚幸辭香土乞閒居裝池故院無名畫¶
傳冩前賢未刻書蔥䪥作科分畛域李梅成列覆庭¶
除直饒金紫銀青好未似先生樂有餘¶
姓名不復挂塵寰分與羣賢絶往還種菜議租旁舎地¶
設扉圖對隔谿山訪求丹藥縁身病橅&KR1213;黄庭賴手閒¶
<pb:KR4f0020_WYG_047-17a>¶
怕作熱官真爛熟故應長物屋三間¶
　　　過亡兒筠箐菴二首¶
入門無復整衣迎臺面荒涼半就傾筀竹生孫梅結子¶
傷心怕到箐菴行¶
空亭依舊枕方池畫障雲屏不復施嗟汝壯年猶至此¶
老人媮息㡬何時¶
　　　東鄰小飲¶
江岸春無限鄰家路不迂招攜縁社肉拱揖有邨儒花¶
<pb:KR4f0020_WYG_047-17b>¶
栁資吟嘯衣冠入畫圖暮歸猶老健茗艼不須扶¶
　　　一春¶
凡百俱如昨惟増鬢髪斑養疴須小忍作活要常慳屋¶
角籠嘉樹牆隅出亂山幽栖了無事飽享一春閒¶
　　　有餽筍者戲作¶
日午紫門猶未開怕逢俗客侵蒼苔今朝謁入逌然喜¶
殆為此君之子來¶
　　　願得二首¶
<pb:KR4f0020_WYG_047-18a>¶
林間布穀一聲鳴桑圃隂隂麥壠平願得丗為鄉有秩¶
縁袍皂盖勸春耕¶
一邨姓氏比朱陳努力耕桑不患貧願得與渠輪社户¶
共㩦簫鼓樂田神¶
　　　王勤中嵗寒圖為尚上人題二首¶
&KR1728;骨蒼髯覆佛龕仰陵霜霰俛烟嵐問誰曽見開山日¶
惟有孤松是老參¶
一枝和月照寒潭絶少幽人曳䇿探夜半暗香禪榻畔¶
<pb:KR4f0020_WYG_047-18b>¶
不妨便向鼻端參¶
　　　感事四首¶
聞道征南將羣推頗牧艮旌旗昏白晝歌吹沸斜陽少¶
府持籌急中權運䇿長¶
王師無戰陣坐見井鼃亡¶
日者凶門鑿於今未奏功啼鳥栖幕上巢燕乳林中芻¶
牧三方徧征徭萬國同¶
廟堂頻旰食何以慰¶
<pb:KR4f0020_WYG_047-19a>¶
宸衷¶
稍見饑鷹附猶聞躍馬爭荆襄空守險秦越又徴兵燐¶
火明荒草妖狐歗廢城遺黎俱野哭回首憶昇平¶
太白猶芒角天心詎可知輿儓皆仕宦保社漸流移反¶
側情難測誅求力不支病身方忍死願見凱旋時¶
　　　好事¶
好事如君少山齋乃爾幽異書踰萬巻名帖半雙鉤石¶
向湖中得香從海外收眼前無俗物一笑暫淹留¶
<pb:KR4f0020_WYG_047-19b>¶
　　　姑蘇楊栁枝詞十首¶
江干楊栁拂行舟多少離人淚未收不向胥臺髙處望¶
何因知有曲中愁¶
臘盡寒威尚未銷淺黄輕碧影起超費他烟雨知何限¶
只替東風染栁條¶
梅花狼籍杏花香別有長條拂水長幸得免當來往路¶
任和&KR0196;雨罩鴛鴦¶
摇曳長條覆廣津分明畫出渡頭春倩誰更落徐熙墨¶
<pb:KR4f0020_WYG_047-20a>¶
添箇春江喚渡人¶
露華濃裛曉寒多細葉青青蘸緑波馬上有人㸔不厭¶
擬媮新様入雙蛾¶
一番風信過江城無數長條折又生記取春隂好時節¶
粥香&KR0307;白近清明¶
池塘三月栁隂成纔透斜陽㡬㸃明枝上黄鸝身不露¶
好風忽送兩三聲¶
望中烟樹繞層樓少婦馮欄思不休悔不從前種桃李¶
<pb:KR4f0020_WYG_047-20b>¶
免教容易觸離愁¶
白玉堂前發數枝妝成每自下階墀中庭不是無花看¶
獨為清隂立少時¶
漠漠飛花嫋嫋枝朦朧煙日最相宜南朝張緒今衰老¶
都把風流遜與伊¶
　　　後楊栁枝詞七首¶
又見春光上栁梢一春常並酒旗摇年年牽惹㳺人思¶
都在紅欄四百橋¶
<pb:KR4f0020_WYG_047-21a>¶
雲後花前濯濯新兒曹扳折敢嫌頻祗愁來嵗風情減¶
輸與曽披鶴氅人¶
緑隄並岸最嬋娟不帶東風也帶煙眉葉似顰腰似輭¶
故應常背百花眠¶
層層緑浪漾晴空欲鬬深紅與淺紅待得小桃多著子¶
也將飛絮嫁東風¶
花落冩啼水寺前那堪柔栁更生綿行人到此休輕折¶
留取清隂覆畫船¶
<pb:KR4f0020_WYG_047-21b>¶
亞字城西萬萬行翠帬緗帶背時妝風流要是無人識¶
自對東風舞一塲¶
樹色依依冷食天㡬多繡轂錦連錢分明少日游仙夢¶
魚藻池頭水閣前¶
　　　晩歸山莊¶
遥望堯山路輕舟向草堂雞聲小聚落樹色古陂塘一¶
水生寒閣諸峯障夕陽偶然乘興往未暇計行藏¶
　　　晴日出游近邨¶
<pb:KR4f0020_WYG_047-22a>¶
雨後秋光逈未殘竹扛兜子恣游般邨邨妥雪蕎花白¶
樹樹蒸霞柿葉丹賸借禽魚供逸興儘驅詩酒佐清歡¶
寄聲為報知交道挂了塵冠不用彈¶
　¶
　¶
　¶
　¶
　¶
<pb:KR4f0020_WYG_047-22b>¶
　¶
　¶
　¶
　¶
　¶
　¶
　¶
　堯峯文鈔卷四十七¶
