# -*- mode: mandoku-view -*-
#+TITLE: 堯峰文鈔
#+DATE: 2015-09-23 10:29:57
#+PROPERTY: JUAN 18


　誌銘八¶(共七首)
　　誥封陳母張淑人墓誌銘¶
康熙十七年冬翰林院掌院學士子端陳先生將奔其¶母張淑人
之喪所司以聞¶　天子為之惻然¶　詔遣學士屯泰公喇沙里公
勞問先生於喪次<md:KR4f0020_WYG_018-1b>¶　賜以乳茶挏酒四器且宣¶　上諭曰爾廷敬
宜勿過哀以致滅性恩意有加焉己而¶復命¶　上又問先生動止
容色如何兩學士具以對嗚呼休㢤¶此皆¶　君臣相與之異&KR0070;考
諸故事惟滿洲重臣始得之先生¶漢人也其官又甫及三品顧獨
䝉眷注優渥如此¶　夲朝三十餘年未嘗有也於是先生擗踊號
呼㡬絶者<md:KR4f0020_WYG_018-2a>¶&KR0070;矣及奉¶上諭然後哭有常節積五六日然後能蒲
伏踵宫傳大¶學士高陽公之門乞銘淑人隧道之碑公既許諾顧
又¶屬琬誌其壙琬按張氏世居澤州之沁水淑人則故陜¶西商雒
<pb:KR4f0020_SBCK_018-1b>
道左參政諱之屛之孫威縣知縣諱洪翼之女¶歸澤州陳氏則故
贈儒林郎浙江道監察御史加贈通¶議大夫詹事府詹事兼翰林
院侍讀學士諱經濟之婦¶今封通議大夫詹事府詹事兼侍讀學
士昌期之配也<md:KR4f0020_WYG_018-2b>¶與詹事公相莊者四十餘年而殁凡積三封而始
&KR0236;今¶稱則皆用學士先生貴故也淑人自少聰頴爲翁媪所¶鍾愛
威縣公嘗曰若男也我張氏其可復興乎教以四¶子及通鑑列女
傳諸書無不成誦且能知其解妣王孺¶人又善理家其訓率淑人
者尺寸具有程度淑人亦善¶承翁媪意由是張氏諸宗黨無不賢
淑人者以女公子¶之貴來歸詹事公絶無纎介驕逸態一切烹飪
縫紉諸¶璅細必躬親之姑范太安人老而喜㓗清非淑人饋食<md:KR4f0020_WYG_018-3a>¶則
不甘性端靜笑語率不苟稍暇即岀書於匵莊諷&KR0002;¶經生然素不
信&KR0017;神祈禱之事尼師巫姥尤距弗與徃¶來待内外大小䟽近悉
以禮其於庶出子愛之均一雖¶家人初不覺其異母也先是順治
<pb:KR4f0020_SBCK_018-2a>
初姜瓖以大同叛澤¶州爲賊所據賊素聞詹事公名&KR0070;遣人誘致
公公&KR0070;裂¶其書幣以惡言復之最後嬰賊怒趨衆圍公於所居之¶
中道莊堡公率堡中人力禦之是時淑人甫娩女即自¶奮曰此非
吾安寢時遂起具糗糧治酒灸佐詹事公拊<md:KR4f0020_WYG_018-3b>¶循堡中人人皆感激
無異志一堡得頼以完淑人與有¶力焉由是陳氏諸宗黨又無不
賢淑人者淑人享年五¶十有九以某年月日卒於家以某年月日
卜葬於中道¶莊東山之原子男八淑人出者六廷敬順治戊戌進
士¶累任翰林院掌院學士兼禮部侍郎充¶　經筵日講官起居注
教習庶吉士廷繼恩㧞貢生&KR0248;補¶國子監官出繼叔父後廷藎州
學生早夭廷愫例監生¶&KR0459;選州同知廷扆歲貢生太原府府學訓
導廷統歲貢<md:KR4f0020_WYG_018-4a>¶生&KR0459;選知縣廷弼例監生廷翰州學生廷敬廷藎廷
愫¶廷統廷弼廷翰皆淑人岀也女子子五淑人岀者四適¶諸生盧
啓茂例監生&KR0459;選州同知秦光先例監生王仁¶堂&KR0459;選州同知張
<pb:KR4f0020_SBCK_018-2b>
中驥例監生楊健其適秦氏王氏張¶氏楊氏者亦皆淑人出也孫
男女七曾孫男一當學士¶先生之㓜也凡四子書悉淑人口授以
熟及就外傳日¶晡自塾中歸淑人必篝燈督課之與塾師不少異
學士¶既登侍從以儒學文章在<md:KR4f0020_WYG_018-4b>¶　天子左右然淑人歲時必寓手
書其訓戒尤嚴於詹亊¶公¶　天子器先生日久每稱先生厚重沉
黙可屬大事方有¶意向用而惜其以喪去位咨嗟太息者移日用
是勞問¶不置先生述以告琬曰廷敬兢兢守官幸而得荷¶上異
恩微吾母教不及此言竟因拊胷而慟葢淑人讀¶書曉大義其賢
比於古之列女故其教子之效卓然可¶見而庶㡬耀於無窮琬老
矣無能為役然竊惟少為諸<md:KR4f0020_WYG_018-5a>¶生嘗受知於提學御史道莊公公即
學士先生世父也¶繼又從先生游有年其能悉淑人事行者宜莫
琬若故¶遂忘其不敏靦顔執筆以誌淑人且謹列¶　上諭於前俾
先生稍紓其哀以無忘¶　天子休命而大慰淑人於地下倘亦淑
<pb:KR4f0020_SBCK_018-3a>
人之志也夫乃¶作銘曰¶
采蘩之敬葛覃之勤樛木之和鳲鳩之仁風詩所美萃¶於淑人淑
人如何以古律身豈惟律身曰忠與義用相<md:KR4f0020_WYG_018-5b>¶夫君亦朂其子為國
良臣乃熾乃昌乃&KR0073;後昆幽堂有¶石是刻銘文久而益章洵不可
泯¶
　　敕封徐母劉孺人墓誌銘¶
孺人貴陽劉氏族大而代有顯人為前明威州知州諱¶琯之女年
十七歸於徐為四川右參議諱卿伯之婦廣¶西左參政寧菴先生
諱必逺之配享年七十有一距先¶生殁踰四年矣又五年祔葬先
生之兆是歲實康熙二¶十五年某月日也子男四人長維江寧學
生夭次時成<md:KR4f0020_WYG_018-6a>¶例監生次時盛來安學生次時敏孫男女若干人於
是¶時成以琬故寧菴先生門下士也且嘗銘先生墓石故¶復屬予
銘孺人其言曰成等微孺人之教蔑由成立以¶至今日也先是伯
<pb:KR4f0020_SBCK_018-3b>
兄既夭或諷孺人為擇嗣計孺人駭¶曰縱我不宜子側室布子亦
何異汝乃遽為是言耶時¶參政府君方挈孺人赴補翰林簡討孺
人遂取側室兩¶人以行未㡬而孺人生成繼又兩庶母相次生盛
及敏¶然後孺人滋喜拊之均一雖家人見之不知其異母也<md:KR4f0020_WYG_018-6b>¶敏弟
甫晬而生母遽亡孺人移置卧榻㫄省視周至飽¶飢寒暖惟恐少
不得所居嘗誡成兄弟曰若祖若父以¶清白相詒若曹當謹守先
訓讀書礪行庶㡬慰若父地¶下且免貽我憂至於彌留遺命諄屬
者復如之以是成¶兄弟自少訖長濟濟相友愛雖不敏不&KR0023;立取
青紫以¶示光寵幸而門庭肅清無子弟之過者唯孺人之教是¶頼
吾子可無一詞以章之乎琬曰唯唯成則又曰孺人¶之來歸也大
王母任太君與王父參議公王母楊太君<md:KR4f0020_WYG_018-7a>¶俱在堂無恙孺人早晚
進旨甘&KR0459;燥濕小有疾則扶掖¶卧起手治湯液無不曲當兩太君
意者兩太君皆曰新¶婦善奉我其事王父亦然晚節嘗語成等曰
<pb:KR4f0020_SBCK_018-4a>
兩太君遇¶我厚至今諸婦逮事兩太君者惟我一人在耳言之輙¶
與涙俱吾外祖父母歸黔中罹於兵燹舉家殱焉孺人¶每歲時追
念未嘗不嗚咽涕零也其孝謹葢如此御家¶整而能容遇嬖媵有
過必加掩覆或終歲不用笞責家¶人子女孩稚者徃徃牽衣繞&KR0176;
視孺人如母孺人亦&KR0070;<md:KR4f0020_WYG_018-7b>¶出餅餌&KR0037;㮚飼之終日不厭性喜施予内
外以緩急告¶者恒斥簪珥以相賙恤其慈惠又如此素無&KR1459;華甘
脆¶之好衣不兼綵食不重味尤勤於女工垂老矣猶親自¶補綴以
率諸婦妾事佛氏甚篤晨香夕燈不廢寒暑凡¶茹蔬三十餘年其
儉且勤又如此子其并爲我述之以¶闡諸幽琬又曰唯唯嗚呼世
之爲女子者雖有幽閒專¶靜婉嬺之操然而歩履不下堂梱言笑
不出門屛非若¶賢士大夫有勳名事蹟&KR0064;見於天下後世可以大
書特<md:KR4f0020_WYG_018-8a>¶書者也乃若孺人行事以視二南所載&KR0081;覃小星采蘩¶采蘋
諸咏曾不少愧柰何使無聞焉且徐自參議公以¶來種德蓺善積
<pb:KR4f0020_SBCK_018-4b>
之家而施之國者巳載世矣孺人顧又¶以賢行繼之而食報猶未
竟然則子孫千億爾熾爾昌¶徐氏之餘慶葢未有艾也是宜銘銘
曰¶
家門之榮章服之華賢哉孺人莫之矜夸有儀有則儼¶然儒家人
妻夀母既淑且嘉徃從夫子永栖山阿宜爾¶子姓秉笏垂緺越千
百年澤厚流遐刻銘於石以詔無<md:KR4f0020_WYG_018-8b>¶涯¶
　　誥封薛母三宜人墓誌銘¶
宜人諱寧字子安姓王氏其家世故孟縣著姓為前明¶處士諱某
之女年十五歸於薛為¶　皇朝故資政大夫禮部左侍郎弘文院
學士諱某之冡¶婦今大理寺右寺副名某字大武之妻大武嘗官
户部¶郎中故宜人得¶　賜今封最後從大武宦京師遇疾而殁享
年五十有四<md:KR4f0020_WYG_018-9a>¶康熙十八年某月日也大武既遣其喪還詣予言曰
將¶葬願有銘予惟與大武偕舉進士稱同年者凡二十有¶六年中
<pb:KR4f0020_SBCK_018-5a>
間偕授户曹稱同寮者三年雖出處暌合匪一¶而垂老復得過從
於此予交游漸以衰落惟大武遇之¶如昔於相知為深銘宜人者
當莫宜予遂序而歸之按¶大武撰狀其述宜人平素大約謂勤儉
以佽其夫孝謹¶以奉其尊章觴豆腆㓗以供其夫之賓客歲時問
饋不¶絶以睦其娣姒與薛之諸姑姊妺逮大武伯仲析箸宜<md:KR4f0020_WYG_018-9b>¶人則
指所遺翕園一區曰此園不足灌所乎吾翁無他¶厚産舍此非吾
需也大武述之夫亦詳且具矣雖然是¶猶未足㮣宜人也方大武
自曹郎入為吏科給事中賀¶者塡閭宜人不色喜及其被詿左遷
即大武亦不免骯¶髒不自聊之意而宜人顧獨安焉語大武曰歸
耳諌職¶誠不易稱君今而後釋重荷矣大武性微卞急又落落¶&KR0018;
才氣不肯逆自摧折以合時俗宜人憂其如此必隨¶事慰勉之且
乗間&KR0070;出苦語以相鐫戒訖晚歲不廢大<md:KR4f0020_WYG_018-10a>¶武聞宜人言亦未嘗不
心屈也故其狀中具述宜人事¶行既訖則又&KR1357;括於篇末曰宜人
<pb:KR4f0020_SBCK_018-5b>
於某名曰伉儷而實¶有朋友之益焉然則宜人洵賢矣㢤今夫女
子之賢者¶考之於經不過率其烹飪澣漱紡績補綴之恒以義豐¶
家以禮正内而己至於安窮而輕逹善世而諧衆在吾¶黨猶或難
之豈閨房婉娩者之及知㢤觀宜人所以勸¶勉大武者則宜人之
賢又加於詩若禮之所謂賢也生¶子男子三長宏聲次同聲皆縣
學生次振聲子女子一<md:KR4f0020_WYG_018-10b>¶壻諸生禹卜年孫男女五卜地在縣之某
郷某原其葬¶以某年月日銘曰¶
君子友之家人宜之宗親婣黨㒺不儀之燦燦者翣轔¶轔者輀逹
於幽宫宜人之棲某藏萬年不陊不&KR0421;欲知¶宜人眎此銘詩¶
　　李母常孺人墓誌¶
李母常孺人故廵撫河南右副都御史諱某之女來適¶李氏實內
閣中書舍人諱某之婦諸生諱某之室而順<md:KR4f0020_WYG_018-11a>¶治戊戌科進士前推
官念慈之母也孺人殁踰五十有¶三年太公始殁是時孺人己前
<pb:KR4f0020_SBCK_018-6a>
葬矣又踰七年念慈將¶啓孺人壙與太公合命琬誌太公墓琬文
既成不及詳¶孺人事行念慈又以為請悉如所以請太公文者而
其¶詞加悲念慈曰吾母與吾父生同歲其月日稍先於吾¶父享年
僅十有九其殁也念慈纔生相去旬有四日耳¶痛哉吾母以念慈
之故免身得疾而遂致此也吾父傷¶念慈不及見吾母賜以所遺
手澤二俾藏篋衍中其一<md:KR4f0020_WYG_018-11b>¶爲&KR0724;定小册子若干葉其一為嬰兒襖
一襲小&KR0125;率吾¶母侍外王母疾時所録其間記症&KR0459;之進退藥物
之加¶減無不悉具字畫端楷清勁得曹娥碑筆意兒襖則鍼¶線整
密䘳領熨貼以重華縀為之色正紅吾父指謂念¶慈此&KR0125;故汝母
手筆又手自&KR1149;定者也此襖亦汝母縫¶紉豫為免身備者也汝見
之如見汝母之音容笑語及¶其為人之孝謹儉勤也念慈既泣受
命不敢不視又不¶忍細視也至今歲時享祀即出而陳之每一展
輙哀號<md:KR4f0020_WYG_018-12a>¶㡬絶痛㢤自王公貴卿下至行路販&KR0018;之人莫不有母¶生
<pb:KR4f0020_SBCK_018-6b>
事死哀莫不可以自盡獨念慈㓜不得識母顔長不¶得奉母養天
乎天乎念慈何辜何罹荼毒&KR0002;此極也吾¶子不爲之文何以稍慰
念兹乎遂再拜且曰念慈嘗聞¶諸先王母矣王母謂念慈汝母性
聰慧知讀書作字尤¶善女紅以女公子來我家初未嘗有驕惰色
凡吾飲食¶衣衽㫄及㸑濯之事必躬執之不以委婢媪也吾有所¶
欲以屬汝母未嘗不愜吾意其來我家也最晚汝伯母<md:KR4f0020_WYG_018-12b>¶輩皆年長
矣汝母不以貴介失長㓜禮故先後中悉和¶順相欽愛御臧&KR0023;寛
嚴有法由是内外絶無間言王母¶每言之必愀然移時念慈亦淚
涔涔覆面葢外王母亦¶嘗云爾此吾母事行之槩也其他則外王
母與王母不¶及言吾父亦不言念慈俱不能知也按孺人卒於崇
禎¶某年月日葬於某年月日又以某年月日合太公柩而¶祔焉琬
竊感念慈悲母之詞距母殁殆六十年矣顧愈¶久而愈不衰故復
誌之使刻寘壙中其繼扈孺人亦賢<md:KR4f0020_WYG_018-13a>¶屺瞻㓜時頼其拊育訓誨甚
<pb:KR4f0020_SBCK_018-7a>
至并附誌於後云¶
　　顧母何孺人墓誌銘¶
吾邑顧公君升之改葬也其長君開林既乞牧齋錢先¶生爲之誌
若銘及祔其母何孺人則又介吾友盧子定¶三命予誌而銘之予
惟牧齋先生在前明素有譽望家¶居則以文章爲&KR0132;㝛官中朝則
以氣節爲黨魁凡所撰¶述皆名當時而垂後世故能爲顧公重若
予則淺學鄙¶儒自分見棄於郷曲有日矣顧欲使操筆附牧齋之
後<md:KR4f0020_WYG_018-13b>¶得母靦然汗顏也與而定三猶督之不己於是手開林¶所作行
畧讀而太息曰予何能爲孺人重若孺人之行¶則足以重予文矣
當孺人之歸公公病疫將革羣醫投¶藥不效孺人晝夜涕泣爲焚
香&KR0572;天願以身代疾遂有¶瘳孺人亦無恙中外知者悉傳述以爲
異其後復與公¶相莊者逾二十年然則孺人之迫而&KR0572;&KR0572;而應也
其偶¶然乎抑其誠足以動天而夙昔之孝敬果足以格幽&KR1121;¶耶吾
<pb:KR4f0020_SBCK_018-7b>
舉不能知也然嘗考之於詩矣彼&KR0081;覃之躬節儉<md:KR4f0020_WYG_018-14a>¶螽斯之宜男子
采蘩之共祭祀樛木小星之不妬忌降¶而訖於草蟲野有死麕之
守禮自將&KR0011;不出閨房女徳¶之常非有竒節髙義震駭時俗孔子
猶錄其章句以首¶十五國風而為舉世勸况乎孺人之行卓卓可
道如此¶豈非聖人之所深嘉而極予者耶惜乎當世既無孔子¶吳
中士大夫亦未有表&KR0064;其事以見諸詩歌者而賢如¶孺人則又不
可以無傳也故詳述之以塞開林之請庶¶㡬予之文其得藉孺人
以重與行畧又稱孺人善持門<md:KR4f0020_WYG_018-14b>¶户米鹽纎碎具有程法歲時周恤
其&KR0660;妺至老無怠也¶此葢他女子所難而在孺人則皆細行可畧
也顧公諱¶世竣君升其字長洲歲貢生世系詳牧齋所作誌中孺¶
人祖一貫吳縣學生世所稱仁孝王少湖先生髙弟也¶考思佐妣
楊氏子男二人長韡即開林長洲學生次芳¶菁康熙丙午科舉人
女五人壻某某孫男十一人孫女¶八人曾孫男女三十人享年七
<pb:KR4f0020_SBCK_018-8a>
十有五墓在陸墓之寥¶字圩銘曰<md:KR4f0020_WYG_018-15a>¶金縢之册周書是載維臣於君爲壇請代亦越女師以¶事所天其
誠感神與之偕全餘慶緜緜詒爾孫子濡染¶詩書蟬聮奮起佳㢤
寢丘有柏有檟有楸有松同穴於¶斯如金石之固以不騫崩¶
　　敕贈喬母潘孺人墓誌銘¶
予徃以薦舉抵京師嘗介家舟次與寳應喬子石林定¶交舟次落
筆妙天下於人少所許可顧獨推服石林才¶學不去口且謂石林
之成名也實其母先孺人教之於<md:KR4f0020_WYG_018-15b>¶是石林亦介舟次屬予銘其母
墓葢距孺人之殁二十¶餘年矣石林之言曰吾母姓潘氏先世有
諱塤者以都¶御史廵撫河南平青羊山賊有功載在前史其髙祖
也¶吾外祖父諱叔&KR0665;雲南馬龍州知州母仲孺人吾母生¶而頴異
爲父母所鍾愛外祖母雅好讀書故吾母亦好¶書外祖母雅工五
七字詩故吾母亦善詩先府君喪吾¶前妣王孺人吾母年十九來
<pb:KR4f0020_SBCK_018-8b>
歸即操家政既而府君以¶御史官京師吾母方家居有同官來廵
鹽者知府君之<md:KR4f0020_WYG_018-16a>¶不受賂遺也乃私餽白金二百兩於家吾母固辭
曰金¶至二百非交際恒禮也卒拒不受府君廵按浙江副都¶御史
陳乾陽以書屬薦貪吏府君不聽而遽劾之用是¶觸乾陽怒及囘
道誣奏府君所薦非是得旨鐫職府君¶索乾陽書將上諸朝吾母
執不與報曰發人私書昔賢¶所耻茶香酒熟待君偕隠久矣府君
始大悅服明之亡¶也吾母流涕累日作絶命詩四章置衣帶間&KR1782;
戸自縊¶爲家人所覺故得免最後萊補諸生吾母忽忽不樂復<md:KR4f0020_WYG_018-16b>¶作
詩一章畧叙其所以教萊者以深有&KR0018;於前四詩爲¶愧其通曉大
節多&KR0011;此吾母既好書遂能博知經史府¶君晚隠柘溪之上杜門
謝客坐卧一小樓吾母&KR0070;舉古¶人出處成敗以相質且以慰安府
君府君喜曰汝眞吾¶益友此吾母之爲婦道者然也前妣王孺人
生吾兩兄¶曰邁曰英又生吳氏長姊至吾母歸時兄姊皆長矣吾
<pb:KR4f0020_SBCK_018-9a>
母婚男嫁女晝夜拮据鮮違禮者尤篤愛兩兄然待之¶嚴甚兄嘗
游飲至中夜吾母燒燭端坐讀書於堂中必<md:KR4f0020_WYG_018-17a>¶俟其歸然後寢既而
兩兄寤訖不敢夜飲其督責萊益¶嚴萊出或侵夜始還吾母怒必
今長跪逹旦葢府君生¶萊也晚故稍示寛假而吾母以為不當驕
而縱之輙賦¶戒子詩示意焉自是萊嚴吾母過於府君又視庶母
所¶生兩㓜弟不異己出疾方革猶諄諄以屬萊與兩兄也¶此吾母
之為母道者然也予因以其言質諸舟次舟次¶為石林同郡又嘗
同硯席又有婚姻之好其稱述孺人¶與石林言悉合則孺人之賢
信矣府君諱可聘天啓二<md:KR4f0020_WYG_018-17b>¶年進士累官河南道監察御史孺人封
安人以子貴復¶贈今稱卒於順治十有四年享年四十有九生子
女各¶一子即萊也字石林康熙六年進士今官翰林院編修¶方為¶
　天子所知駸駸貴顯未己女嫁劉士壯孫男三崇烈太¶學生崇
讓歲貢生崇修女六長適進士劉國黻次適歲¶貢生丘璋次許舟
<pb:KR4f0020_SBCK_018-9b>
次子宸褒次許太學生朱經次許黄¶之鈞次㓜其王孺人及側出
子女俱詳御史府君誌中<md:KR4f0020_WYG_018-18a>¶府君葬柘谿而孺人之墓在鄭府莊距
柘谿凡二里銘¶曰¶
詩三百篇孔子所采女子諸詩葢莫善於衞之二姜顧¶予猶喟其
貞而入於變哀而近於傷也孰如孺人彤管¶有煒賢婦賢母隃古
列女厥封若堂棲&KR0334;於此敢作銘¶詩永告來裔¶
　　李母顧孺人墓誌銘¶
李氏世居嘉興長水之上當勝國末有李曉令先生諱<md:KR4f0020_WYG_018-18b>¶應者以文
章氣節著聞東南晚歲鬱鬱失意客死粤中¶其配顧孺人躬拊諸
子督以讀書修行晨夕不怠嘗述¶先生語曰窮逹命也但俾吾有
子為通儒為善人足矣¶否則雖錢萬緡爵三公非吾望也以故李
氏諸子次第¶嶷然成立伯曰繩逺字斯年仲曰良年字武曾叔曰
符¶字分虎率皆器識雄邁論議卓犖所學則迆演淹貫悉¶逹於用
<pb:KR4f0020_SBCK_018-10a>
為詩賦古文髙筆雅韻可歌可誦間出新拔句¶輙絶去晚近窶陋
畦徑同縣曹侍郞秋岳雅推轂後輩<md:KR4f0020_WYG_018-19a>¶極口首稱之浙東西呼為三
李逺近交游知三李者未¶嘗不歸重孺人之善教其婚姻宗黨知
孺人者又未嘗¶不推服三李之善承其母教也武曾北游京師舉
朝士¶大夫熟習其氏名而予尤與之相得文譽籍籍在人耳¶目間
最後應博學宏儒舉諸儒並集¶　闕下是時武曾學益髙聲價益
大噪凡名卿巨公悉爭¶先延致求識武曾面私屈指揣摩以為必
李生也當首¶是選者語聞諸儒則譁應曰然既而竟中忌者襆被
出<md:KR4f0020_WYG_018-19b>¶國門矣衆遂搤掔攢額代為武曾懊惜及武曾歸省孺¶人於家
孺人安之再述先生前語從容曰古人有言吾¶期汝以志養非祿
養也母子間怡然慰勞絶不以屈抑¶見於色辭嗟乎在孺人母子
則得之矣如國家失才賢¶何如當路者以人事君之道何今逺距
舉宏辭時且五¶六年矣武曾尚浮沉諸生中斯年分虎亦如之誰
<pb:KR4f0020_SBCK_018-10b>
之不¶如而褐衣徒歩相率旅食於四方也豈誠先生所云命¶耶孺
人顧氏考廣東左布政使元鏡妣吳淑人性警敏<md:KR4f0020_WYG_018-20a>¶識大體以女公
子為翁姥所鍾愛遣嫁甚腆曉令先生¶喜豪俠賓友&KR0462;沓造門供
張贈遺費擿匳中物畧罄孺¶人不少愠亦不少顧恤也事君姑沈
及少姑張盡得其¶懽自先生之殁家事遂落一手搘拄門戸檢校
米鹽屛¶當&KR1149;槖用以迎婦送女辛勤者凡若干年昆弟奉布政¶公
遺指分與孺人田二頃他産稱是笑曰吾嫁時所齎¶安在此亦命
耳柰何復以吾故減昆弟産卒不受少習¶孝經毛詩小戴禮列女
傳及唐人詩集背誦無失忘長<md:KR4f0020_WYG_018-20b>¶從布政公官署書牘㫄午輙代削
荅草以進尤工於詩¶與先生倡和甚夥既居先生喪悉取稾焚之
曰吾不忍¶憶和詩時也遂一意歸命佛乗稍作偈頌道所得而己¶
疾革不亂出簪珥衣襦徧給家人與訣曰吾期至矣康¶熙二十一
年某月日也享年六十有九諸子卜以明年¶某月日合葬先生之
<pb:KR4f0020_SBCK_018-11a>
墓子男五季曰震逺早夭又側出¶㓜子曰嗣逺女三壻曰祝翼銓
曰諸生徐章曰鄭魯孫¶男四女五曾孫男一同縣繆山人天士評
孺人夫婦詩<md:KR4f0020_WYG_018-21a>¶曰先生遭喪亂其辭多憂憤感激而孺人每佐以達
人¶語不入兒女曹纎豓氣習惜乎其稾既焚予不及見也¶銘曰¶
内則邈矣世無女師有儀有德孺人之思手&KR1023;足瘏以¶支坎坷孰
慰其心有子克荷孺人在堂諸子羣趨教之¶誨之遺澤父書孺人
在室子則出游秉是懿訓譽問乃¶遒維天之報視爾所積積既厚
矣報未十一嗟爾後人¶宜昌宜熾天久斯定盇姑俟之<md:KR4f0020_WYG_018-21b>¶　¶　¶康¶熙¶辛¶未¶閏¶七月中旬竹聲柏影軒寫
堯峯文鈔卷十八¶終
<pb:KR4f0020_SBCK_018-11b>
<md:KR4f0020_WYG_019-1a>¶
<pb:KR4f0020_SBCK_019-1a>
堯峯文鈔卷十九　門人&KR0459;官林佶編
