# -*- mode: mandoku-view -*-
#+TITLE: 堯峰文鈔
#+DATE: 2015-09-23 10:29:57
#+PROPERTY: JUAN 10


　碑(共八首)¶
　　新修至德廟碑¶
閶門内至德廟者故所建以祀吳泰伯者也葢吳越武¶肅王時始
度地創置於此宋元祐間賜廟額曰至德崇¶寧改元制書累進王
爵以仲雍暨延陵季子札配明洪¶武中復改稱吳泰伯之神歷世
修葺者屢矣既入<md:KR4f0020_WYG_010-1b>¶　皇朝益荒圯弗治殆無以障風日有司雖歲
時致祭特¶奉行¶　國家令甲餘悉不暇誰何也廵撫都御史湯公
甫涖政¶即涓吉謁廟顧瞻徘徊不勝歎息乃下令撤巫祠之淫¶者
以其餘材鳩工而改為之有不足則捐俸金若干兩¶佐之又不足
則布政使章君復捐金若干兩且遣縣丞¶塗某董其役凡三閱月
而訖事工不知勞民不知費其¶殿址視昔稍縮至於崇閎修拱危
垣文陛丹堊之絢麗<md:KR4f0020_WYG_010-2a>¶木石之堅好則有加焉公遂以六月之朔齋
<pb:KR4f0020_SBCK_010-1b>
祓率諸屬¶吏晨趨廟中陳牲薦醴命祝史讀版以成事告是時吳¶
士民方大和㑹公呼衆諭之曰爾曹亦知之乎當勾吳¶之為荆蠻
也語言風俗不逹於上國惟我泰伯來居斯¶土然後端委為治而
二千餘祀之間文教由是大啓其¶末不幸有要離專設諸之屬出
而民人効之尚氣鬭狼¶舞劒輕死則伯之遺風漸以衰矣爾曹亦
知之乎今者¶市井鱗比舟車紛拏冠帶文章甲於海内伊誰之力
而<md:KR4f0020_WYG_010-2b>¶莫或念也言未既郡人汪琬在公側乃復揖衆而申公¶諭曰誠
㢤公之言也抑琬嘗聞之文者禮之迹也讓者¶禮之基也伯之用
文教治吳也葢實以三讓為之本古¶者政化之成也則公卿讓於
朝士庶人讓於都於鄙耕¶者讓畔訟者讓田職是故也故孔子曰
能以禮讓為國¶乎何有後世禮教既廢錐刀之末尺縷斗粟之微
靡所¶不爭於是父子相譏婦姑相誶伯仲相䦧及其甚也獄¶訟緐
興盗賊滋熾孰非不讓權輿之與此我公下車以<md:KR4f0020_WYG_010-3a>¶來所為日夜有
<pb:KR4f0020_SBCK_010-2a>
感於吳人者也公涖政未朞亦既鉏豪¶强懲貪蠧崇師儒興學校
矣顧猶惓惓於兹廟者豈徒¶曰至德必百世祀㢤凡欲藉是為吳
人勸也&KR0071;今以徃¶或過伯之廟下肅瞻其像設有不戄然而思翻
然而悔¶嘅然而改者匪特孤我公之教也抑亦孟氏所謂非人¶矣
琬願偕吾父老共勉之以倡諸子弟可也衆皆曰善¶既退公以書
抵堯峯屬琬誌其修葺顚末再辭不𫉬命¶因幷書前言以復公云
公諱某字某河南睢州人順治<md:KR4f0020_WYG_010-3b>¶壬辰進士由某官擢今官章君諱
某字某順天宛平人¶由某官擢今官於例當附書¶
　　重建長洲縣尊美堂碑¶
縣治之有堂也教令於是乎出征徭獄訟於是乎綜故¶必為高明
閎大之居焉豈徒以崇飾觀美㢤以為不如¶是則無以辨其等威
尊其瞻聽警士民之心思耳目而¶作之敬也長洲吾蘇首縣提封
&KR0070;百里受&KR0768;&KR0070;百萬家¶擬於古之大國其土俗侈靡其賦稅殷緐
<pb:KR4f0020_SBCK_010-2b>
素號難理署<md:KR4f0020_WYG_010-4a>¶之𠫊事由宋雍熈中創立縣治以後屢葺屢壞&KR0403;及¶
　本朝傾圯遂盡巍基雕礎𡗝於瓦礫荆榛有曰矣為令¶者率傳
舍逆旅其官以速去為幸莫有能鼎而新之者¶前令祝侯始建室
廬三楹間治事其中苟簡&KR0763;&KR0728;㫄風¶上雨自几案之外隷卒簿書
㡬無所容等威之不辨瞻¶聽之不尊莫此為甚兹者某矦涖政之
初即以清心省¶事自矢於神甫期而政孚人洽麥禾有年疫癘不
作士¶民爭相謂曰矦吾父母也吾儕小人其可使父母殆於<md:KR4f0020_WYG_010-4b>¶露處
乎盇𢚩圖諸乃謀合一縣諸大家有力而好義者¶各出私錢以佽
助是役謀定而後請於矦矦復以其言¶請於上官悉皆聽許乃諏
日鳩匠作始於某年月日富¶者樂輸其財壯者樂獻其力巧者樂
呈其伎不踰月而¶工竣役不告疲貲不告匱凡廣修若干尺崇㴱
又若干¶尺一如堂址之舊無增損焉加以瓴甓峻整杇墁堅宻¶髹
彤繢藻照燿四隅稱其為高明閎大&KR0022;君之居教授¶陸子予載與
<pb:KR4f0020_SBCK_010-3a>
矦友善每述士民之志乞書其始末於石<md:KR4f0020_WYG_010-5a>¶侯亦&KR0071;以書至且曰石
具矣故予不得辭予惟周官以¶六計弊吏也必冠之曰廉葢廉其
本也若善若能若敬¶若正若法若辨其事也苟其不廉則雖有善
能之屬猶¶不足以言循吏向者嘗聞吾矦之風矣自少博學繕行¶
既受簡治縣補衣素食畧如諸生筐篚不登於階苞苴¶不納於室
夫固有其本矣及其馭胥史也嚴而不苛撫¶老穉也寛而不弛事
郷大夫以訖徃來諸賔客也恪恭¶退遜而不可干以私其有合於
先王六計之遺意者與<md:KR4f0020_WYG_010-5b>¶此宜士民愛戴之不暇樂於拮据奔走以
共成斯堂也¶昔魯人有築臺新廐之役則春秋譏之譏其不當作
而¶作也至為閟宫則頌詩又從而美之美其當作而作也¶不當作
而不譏則無以示懲當作而不美則無以示勸¶然則斯堂之成誠
不可以不書書此所以美吾矦之賢¶也抑非獨美吾矦而已又將
以勸後之&KR0071;吾矦者予請¶告以來踰十有五年顧以老病惰廢未
<pb:KR4f0020_SBCK_010-3b>
嘗一入縣庭異¶日俟矦報最庶㡬進謁斯堂俯仰其高明閎大而
歎息<md:KR4f0020_WYG_010-6a>¶賢侯政化之成雖甚老病猶能&KR0435;魯人之頌以授夫採¶詩者
云堂之額曰尊美南宋知縣事石矦珵所命名也¶詳在米友仁記
中矦故仍之矦名某字某由某官至今¶官丞秦江塗崇焜主簿李
正曉典史張珍幷以例附書¶士民醵錢者竝列碑隂¶
　　陳文莊公祠堂碑¶
前明南京國子祭酒贈詹事陳文莊公之殁也是爲崇¶禎七年閱
十年其長君濟生獻公所著書於朝始予贈<md:KR4f0020_WYG_010-6b>¶諡追録其子一人又
一年爲弘光元年復許建專祠以¶祀於是偕其弟濟楨卜地建祠
於府治卧龍街𨵿壯繆¶廟之右歲月且久有司時節徃祀輙歎其
密邇市闤湫¶隘不足以稱也乃謀遷於虎丘得民居若干楹間而
更¶新之門廡壯麗堂寢崇閎其㫄則餕食有所庖湢有廬¶又其㫄
則有廩有倉凡文莊公所置贍族義田若干頃¶及祭田若干畆其
<pb:KR4f0020_SBCK_010-4a>
所得歲租悉出納於此葢其地山川¶之雄秀林陸之亢爽煙雲竹
木之靚㴱實稱神明所栖<md:KR4f0020_WYG_010-7a>¶非故祠比工已告成次君濟楨復聚族
謀曰維兹麗牲¶之碑闕焉無辭以刻非所以妥先靈而示子姓也
乃來¶謁某為文某自惟郷曲晚進未及登公之堂而受其學¶顧少
而嘗從兩公子游儻復挂名碑尾附公以不朽固¶素願也遂不敢
禮辭謹按劉念臺黄石齋兩先生所譔¶文莊公家傳僃言公之在
熹宗末也以講官&KR0018;重望㑹¶逆閹魏忠賢父子冐功求給鐡劵公
當草誥辭忠賢屢¶遣使趣公公奮曰首可斷誥不可草由是觸忠
賢怒興<md:KR4f0020_WYG_010-7b>¶妖人孫文豸獄牽連及公竟削籍以歸&KR0070;陽言欲殺公¶慬
而得免嗟乎間觀史所載宦官之禍無世蔑有殆未¶有如漢唐及
前明之甚者也然而漢之亡也以十常侍¶唐之亡也以北司是直
宦官與士大夫為難耳前明則¶不然君子小人襍然竝立於朝日
夜用門户相傾軋而¶小人遂借刅於宦官以𢦤君子此其過在士
<pb:KR4f0020_SBCK_010-4b>
大夫非專¶屬諸宦官也當是之時吾郡被禍最酷不幸而死則有¶
周忠介忠毅兩公幸而生則有公與文文肅姚文毅三<md:KR4f0020_WYG_010-8a>¶公夫兩周
公之死非輕生也公與文姚之生非避死也¶皆天也天之死兩周
公所以伸忠臣之節也其生公與¶文姚諸賢者所以養直臣之氣
也假令諸賢悉畢命於¶鋃鐺桁楊之下則國無人焉吾見夫靦顔
䝉面絶無顧¶恤嘑九千歲之不已必至於九錫策九錫之不已必
至¶於勸進亦何所畏忌而弗敢為耶此公與諸賢之幸存¶係於前
明宗社非小也某故曰天也由今思之向之號¶為義子義孫者其
威福𫝑燄非不盛且熾也曾㡬何時<md:KR4f0020_WYG_010-8b>¶而俱歸於澌盡泯滅雖下訖
於婦人豎子亦徃徃㦸手¶恣口指斥其姓氏以為詬厲而公與諸
賢獨名在天壤¶能使言之者太息聞之者興起然則君子小人其
𫉬報¶於天者又孰為愈㢤今且距公之殁踰五十年矣四方¶士庶
徃來虎丘者登其祠而拜瞻其祏主有不欷&KR1187;俛¶仰想見公之風
<pb:KR4f0020_SBCK_010-5a>
聲氣烈徘徊不去者乎吾知其必無是¶也祠成於康熈十九年又
三年某始為之文至若公之¶述作已行於時其家世生卒之詳已
見於劉黄兩先生<md:KR4f0020_WYG_010-9a>¶所譔者㮣不復詮次云公諱仁錫字明卿世居
長洲天¶啓壬戌科進士第三人由編修歷官南祭酒别自號芝¶臺
學者稱芝臺先生¶
　　江南布政使司參議分守蘇松常道方公祠堂¶碑¶
康熈二十有二年吳中士民合辭言於長吳兩縣官曰¶故分守蘇
松常道參議方公諱某之治吳也以勤涖官¶以方廉倡寮吏以嚴
毅約束胥史而以慈愛拊循閭閻<md:KR4f0020_WYG_010-9b>¶諸士庶惠威竝著有年於此最
後奉檄采木義興㴱入¶山阻衝冐雪霜不幸䝉疾物故訖今殆六
閱寒暑矣而¶民間猶謳吟尸祝如公之存實合古者死勤事有功
德¶之義雖已祭於學宫未足為公報也請遂度地剙為專¶祠庶㡬
有以掲䖍妥靈昭示來世言者後先凡&KR0070;十輩¶縣用其言上之於
<pb:KR4f0020_SBCK_010-5b>
府於布政使司以逹廵撫都御史余¶公公愼重祀典再下所司核
故例既而訖如士民之請¶衆遂踊躍效命相率置地虎丘之麓工
不待鳩財不待<md:KR4f0020_WYG_010-10a>¶募未&KR0070;月而遽潰於成升主之日士民胥大和㑹
俎豆¶既設笙歌既登蹲蹲肅肅儼公在堂事竣而退各少休¶於庭
廡顧瞻麗牲之石慨其不當無文且曰如是則猶¶未足以報公也
復相率詣予乞其辭予不暇以為則公¶之子辰又&KR0071;以請葢予嘗
誌公墓所述事行僃矣大約¶謂吳民自入　本朝以來¶旱潦螽螟
盗賊疾疫之虞歲不絶告閭閻之¶間蕭然愁歎彼為大吏者曾不
知安養而噢咻之民是<md:KR4f0020_WYG_010-10b>¶以益困惟公正身率物用能順民之欲偕
與休息故輿¶望悉歸於公考諸西漢循吏如文翁祀蜀召父祀南
陽¶由公絜之信無媿焉宜乎其血食兹土也乃作迎饗送¶神之歌
俾春秋祀時歌此以慰公於幽冥而醻士民謳¶思者之望云其辭
曰
<pb:KR4f0020_SBCK_010-6a>
丘有林兮森菲菲復有泉兮涵文漪神來兮何遲雲為¶輪兮飇駕
之林泉佳&KR0006;是栖是依撃鼓兮吹笙薦桂醴¶兮蒓之&KR0325;神惝怳兮
來下弭鸞節&KR0006;偃霓旌飲且食兮<md:KR4f0020_WYG_010-11a>¶斯告馨飇舉&KR0006;雲翔&KR0154;不少留
&KR0006;兹堂神之去兮㫄皇¶生撫我兮殁又降康惠士女&KR0006;時雨暘¶
　　前明福建布政使司右參議范公墓碑¶
前明福建參議范公既解雲南組綬退居里中惟用文¶章翰墨倡
率後進享有林泉之樂從容壽考殆三十有¶八年其平時尤工書
法逺近購其書者雖寸縑尺幅悉¶藏弆以為珍翫與華亭董文敏
公齊名葢百餘年來吳¶士大夫以風流藴藉稱者首推吳文定王
文恪兩公其<md:KR4f0020_WYG_010-11b>¶後則文徴仲待詔&KR0071;之最後公又&KR0071;之逮公物故而
先¶哲之遺風餘韻盡矣琬不及從公游幸得偕公子簡討¶君同官
於¶　朝君出其所譔事狀以公墓道之文來屬故敢叙琬嘗¶所誦
說者為書首按狀公諱允臨字長倩别自號長白¶宋參知政事文
<pb:KR4f0020_SBCK_010-6b>
正公十七世孫也以諱汝信者為曾大¶父贈太㒒卿諱啓曄者為
大父由進士歷官光禄少卿¶諱惟丕者則公之考也先世居吳之
支硎天平兩山間<md:KR4f0020_WYG_010-12a>¶太㒒公徙家華亭及公貴而始復故公為吳人
舉萬曆¶二十三年進士授南京兵部主事改工部歷員外郎郎¶中
俱在南京出為雲南按察司僉事提調學政遷福建¶布政使司右
參議未至任而歸公自少才識通敏恥為¶章句之學盛年仕宦奮
欲以功名自效其在雲南也值¶鳳克亂臨安諸州縣殘破以十&KR0070;
猝圍㑹城廵撫陳公¶獨器公任以城守事時將吏已列戍外地賊
攻城𢚩旌¶旗刀槊皆不及設守埤者居民耳公禦之百端凡閱&KR0070;<md:KR4f0020_WYG_010-12b>¶晝夜城卒得藉以完及賊遯走東川有以克首獻者公¶爭曰偽也
衆不之信㝷生𫉬克於安南界上獻俘京師¶其露布文則公作也
先是教化三部人相讐殺廣南酋¶儂應祖者自稱智高後志不軌
隂闚三部釁密趨召安¶南兵取其地自益安南酋武德成兵最彊
<pb:KR4f0020_SBCK_010-7a>
素雄視諸部¶遂擁兵𧰼號十萬攻臨安教化八砦三長官司悉為
蹂¶躪上官屢諭不聽㑹城大震在事文武集議公昌言交¶人入内
地𫝑不得久宜㑹諸部倂力𢚩撃時武酋已僭<md:KR4f0020_WYG_010-13a>¶號諸賊帥亦皆偽
署王公矣氣汰甚度諸部未可猝定¶冘豫且去我師乗之遂大敗
俘斬偽王公以下以&KR0070;百¶計武酋由是遂衰皆公之謀也幕府方
上功次㑹陳公¶被逮代者忌公遂不復錄及遷福建忌公者猶不
置且¶受中朝要人指竟中以考功法例當貶秩於是公歸而¶築室
天平之陽徙家居之日夜流連觴咏討論泉石&KR0070;¶與故人及四方
知交來吳者徃還遨媐山水間稍間則¶簾閣據几命筆揮灑以應
逺近諸購者訖不復措意功<md:KR4f0020_WYG_010-13b>¶名矣東方漸用兵有欲奏起公者公
力謝不應也其後¶時論浸異國是益以敗壊中朝諸賢罹黨禍者
相望公¶歎曰吾慬而得免所幸者知㡬耳以崇禎十四年某月¶日
卒於家夀八十有四配徐宜人太㒒少卿諱泰時女¶也雅工於詩
<pb:KR4f0020_SBCK_010-7b>
偕公倡和甚夥前公二十四年卒&KR0071;仲恭¶人後十六年卒男子子
一即簡討君也初名雲威昜必¶英順治十四年舉人以¶　召試授
今官女子子二長瑩適編修沈某次瑶適國子<md:KR4f0020_WYG_010-14a>¶生楊某孫男三孫
女五先是文正公置贍族義田三十¶頃延至明之中世僅存三分
之一顧又困於賦重歲所¶入不足以支㡬盡廢矣公別捐膏&KR0254;十
頃佐其入然後¶有羨粟以及族人其田卒得不廢既昏於徐待徐
氏尤¶有恩意徐宜人無子殁而公權命從孫能先主其喪簡¶討君
既生復還能先而終身待之如子吳人咸以為難¶宜人與恭人後
先持家俱嚴重有法其賢畧相當恭人¶&KR0276;居教簡討君尤力故能
延納良賓師以底於成康熈<md:KR4f0020_WYG_010-14b>¶某年月日葬公清流山之祖塋遷宜
人及恭人匶以祔¶公之卒也簡討君年甫十一故其襄事也晚嘗
泣語琬¶曰過時而不葬春秋謂之慢葬孤非敢慢也承先恭人¶治
命葢有待也簡討君博雅善屬文所譔狀中叙公雲¶南事雄麗典
<pb:KR4f0020_SBCK_010-8a>
核㴱得子長孟堅遺意琬無以加也於是¶悉仍其語稍詮次之而
系以銘曰¶
天平嵯峨森然萬石維范之先實託幽宅鍾靈我公高¶第纘家維
人之傑維&KR0022;之華滇南荒服徃秉學政既以<md:KR4f0020_WYG_010-15a>¶文育亦以武令厥功
煒矣顧遘厚誣公則遂矣如國是¶何公在天平於焉游樂筆墨所
濡潤及丘壑公在天平¶有書有詩詩書之澤後人之遺瞻彼清流
與天平邇後¶人思公公不復起桓桓豐碑樹於墓門徴是㴱刻如
公¶永存¶
　　勅贈承德郎翰林院修&KR0103;加一級韓府君墓碑¶
韓君誦先既殁之十有九年其子慕廬先生以㑹試第¶一人入對<md:KR4f0020_WYG_010-15b>¶　殿廷復賜第一四方士大夫咸歎異以爲盛事實吳中¶前此所
未有也於是君骯髒抑鬱之志詘於地上者始¶得以次信於地下
嗚呼其亦可哀也已葢君自少爲名¶諸生記問淹愽行文未嘗屬
<pb:KR4f0020_SBCK_010-8b>
草黙而好㴱潛之思逮其¶下筆鉤幽剔微悉非他人所到吾黨同
硯席者徃徃傳¶寫諷誦媿其不及也每試輙冠儕偶而屢阨於省
闈最¶後從闈中出即病越明年春而沒瀕没猶口占五言古¶詩一
章述已志以朂其子及慕廬先生既貴贈君翰林<md:KR4f0020_WYG_010-16a>¶院修&KR0103;配周&KR0071;
顧皆贈安人然後君之志始少慰晜弟¶凡兩人而君庶且㓜其生
母陳太夫人之卒也請於伯¶兄乞祔其棺父墓伯兄業許之矣既
引而復執不可遂¶弗克葬為文以哭其辭引咎甚悲𦗟者莫不酸
楚病方¶革伯兄與訣曰吾知若志矣當葬若母如故約君不能¶興
猶流涕叩首枕上以謝然亦竟弗克葬也康熈十八¶年慕廬先生
請告南還始諏日穿穴告君於殯所而大¶葬陳太夫人逺近白衣
冠執紼者數千人父老觀者塡<md:KR4f0020_WYG_010-16b>¶塞衢巷俱嘖嘖稱羡然後君之志
始大慰予故曰詘於¶地上信於地下嗚呼其亦可哀也已誦先字
也諱馚别¶自號㓜徽其先自鳳陽徙長洲有贈禮部左侍郎兼侍
<pb:KR4f0020_SBCK_010-9a>
讀學士諱宗道者君高祖也曽祖世賢太醫院醫士祖¶諱逢隆考
諱治萬曆中舉人歷官雲和黃巖兩縣知縣¶以廉能稱君甫冠而
黄巖公卒於任扶喪&KR0070;千里&KR1842;路¶&KR0608;遺一無所受以毁&KR0484;故遂患
咯血終其身君為人沉¶靜有識其孝友敦厚葢出於天性待女兄
弟尤有恩意<md:KR4f0020_WYG_010-17a>¶一適張者夫婦俱殁撫其遺孤如已子先是周安人
來¶歸資遣加盛殁而君籍奩具封鐍維謹外姑老而貧悉¶以還之
曰此固姑家物也發封所值逾千金以上親故¶由是心服吳中故
有大役曰首名受役者率至破家君¶田不及伯兄而兄卸其役於
君君受不辭盡裒所有以¶聽伯兄之命後先費至不貲家遂大困
所餘敝書&KR0070;簏¶老屋&KR0070;間而已君脫身攜慕廬先生讀書吳山中
菜羹¶糲飯日益不給而蕭然自得絶無㡬微憾也甫卧病即<md:KR4f0020_WYG_010-17b>¶取伯
兄所徴役費諸手書及親故語君役事被禍本末¶舉焚弃之已復
謂慕廬先生恐女曹異時見之或有他¶言致傷我兄弟好耳其用
<pb:KR4f0020_SBCK_010-9b>
意周密如此享年四十卒於¶順治某年月日兩安人皆有賢行周
安人前君十年卒¶顧安人後六年卒子男二長照殀次菼今官翰
林院侍¶講學士者所稱慕廬先生也皆周安人出孫男三女¶二慕
廬先生既葬陳太夫人因卜葬君暨兩安人於吳¶縣穹窿山之陽
屬予文其隧道之石予在翰林於慕廬<md:KR4f0020_WYG_010-18a>¶先生為後進而其少也實
嘗與君定交以是知之頗㴱¶既慨然傷君之不偶而又幸先生之
大顯其親有以慰¶君素志也乃為叙之如此且作銘曰¶
節彼穹窿宰木森然維君德人幽宫寓焉積之也㴱閟¶之也久既
久既㴱其發也驟曰君有子升於¶　帝廷¶　帝寵洊加孰能與京
君靈榮矣君志遂矣君兮安栖穹¶窿之阯矣<md:KR4f0020_WYG_010-18b>¶　　奉直大夫前山東按察司僉事蔣公神道碑¶
故奉直大夫前山東按察司僉事蔣公諱鳴玉字楚珍¶其先周公
之子伯齡受封於蔣蔣為楚所滅而子孫適¶他方者遂以國為氏
<pb:KR4f0020_SBCK_010-10a>
自漢兖州刺史詡以不仕新莾有¶聞於世而詡之孫横復以大將
軍征赤睂封逡遒侯其¶子婺州刺史澄又封&KR1432;郷亭侯始居陽羨
歷唐宋顯者¶不絶或分徙丹陽金壇故公為金壇人曾祖某祖某
父¶應祿皆不仕公舉前明崇禎中進士為台州推官七年<md:KR4f0020_WYG_010-19a>¶甫行取
　而值弘光帝南渡是秋為兵科給事中&KR0070;上¶書言兵事方欲以
功名自奮而明遽亡矣¶　王師入江寧公弃其官間行歸郷里久
之經畧洪文襄¶公薦公參湖南軍事順治三年録從征功遂擢山
東按¶察司僉事分廵兖東道駐沂州公為學不名一家自經¶史外
若諸子百家神仙浮屠之書無不博覽强記洞悉¶其原委少時尤
長舉子業著聲場屋而㫄及他文章皆¶工在湖廣凡軍中文檄主
者悉以屬公其為政不務苛<md:KR4f0020_WYG_010-19b>¶察而精敏有識在台州嘗力抗上官
活其平民之被誣¶執為海盜者十三人&KR0070;攝諸府縣事所𨤲革蠧
弊不下¶&KR0070;十條及在沂州則益以平恕得衆心沂州北接龜䝉¶鳬
<pb:KR4f0020_SBCK_010-10b>
繹諸山而所轄又兼泰安號為盗藪羣盜踞費縣西¶山中聲言受
撫衆惶懼不之測公單騎冐雪行&KR0070;十里¶抵其營誡諭之羣盗環
跪愯聽咸泣曰蔣使君活我遂¶以次&KR0652;去盗魁蔡乃憇等屢為沂
患公先後設䇿撫之¶降其黨&KR0070;百人釋脅從四千餘人而保全士
民之詿誤<md:KR4f0020_WYG_010-20a>¶者無筭然其治沂也雖多用從舍而於馭兵最嚴兵興¶
以來諸隷戎籍者多驕悍難制公獨與之約母擅入人¶廬舍母掠
子女母强市酒食犯者皆置之法以是標下¶肅然一時士大夫爭
頌公政事以相師法而㴱歎其寛¶嚴調劑之有方也自公起家以
至為僉事布衣麥飯率¶如諸生時沂州標兵例有除曠銀千餘兩
吏循故事獻¶公公不可曰柰何以官帑入私橐邪竟力郤之其奉
法¶公廉如此先是公之弃其給事中也既得省太公與母<md:KR4f0020_WYG_010-20b>¶韓太夫
人遂昜僧服為終老計而㑹江南盗起公之族¶子無頼者因與之
通盡劫取太君家財而斥公為逃官¶將甘心焉於是太公持公泣
<pb:KR4f0020_SBCK_010-11a>
且告之曰女縱不欲出柰¶女父母何公不得已强徃見文襄公於
江寧文襄公素¶聞公名為歷叙¶　本朝起兵之故以感動公公始
應命然而仕宦故非其¶志也至兖東不&KR0070;月即屢請歸養上官執
不許而公長¶子修&KR0103;君適用進士第三人入翰林公聞而喜曰夫
今<md:KR4f0020_WYG_010-21a>¶而後可以遂吾志矣未㡬坐屬縣累當𠊱調而遂致仕¶以歸葢
又歸侍兩尊人者凡&KR0070;年太公既以夀終而太¶夫人訖公之殁猶
康强無恙也公性篤孝疾且革慮太¶夫人憂之猶自力徃問起居
尤厚於宗族&KR0070;買田以賙¶其貧者順治十一年某月日卒於家享
年五十有五所¶著詩文襍說合為怡曝堂集若干卷配𡊮氏同縣
某公¶之女善事舅姑撫其子無適庶愛之均一先若干年卒¶享年
三十有九子男二人長超内翰林弘文院修&KR0103;次<md:KR4f0020_WYG_010-21b>¶進女二人孫男
女若干人某月某日合葬縣之某里某¶原公先以僉事落一官而
最後受修&KR0103;君之封當仍晉¶正五品階矣吏部誤不晉階故僅稱
<pb:KR4f0020_SBCK_010-11b>
奉直大夫其後遂¶為例云銘曰¶
蔣維王孫九侯嗣昌唐宋之間衮黻相望公載世德於¶前有光遭
時艱難&KR0133;避繳弋維忠與孝黽勉一出晉侯¶鄭公庶㡬其匹公才
實豐命也嗇之難進昜退遽止於¶斯於越東魯百世見思優游林
泉曾不下夀詩書之澤<md:KR4f0020_WYG_010-22a>¶以貽永久孰為之徴公則有後¶
　　睢州節烈祠碑¶
睢州節烈祠在城西隅距州治可一里故建以祠¶　誥贈恭人趙
氏恭人葢¶　誥封中憲大夫陜西按察司副使湯公諱祖契之配
前¶江西分守嶺北道布政使司右參政今翰林院侍講斌¶之母也
琬謹按前明崇禎中流賊李自成宼開封歸德¶間所向&KR0714;破駸駸
及睢㳟人聞之謂其家人曰州為兵<md:KR4f0020_WYG_010-22b>¶&KR1240;未昜保也脫變起則吾夫
上有老母不可死吾子又¶宗祧所係不可死吾直以一身行吾志
耳徐語中憲公¶命斌讀書北郭外斌依依不&KR0216;去輙叱遣之已而
<pb:KR4f0020_SBCK_010-12a>
睢城¶果陷又𢚩語中憲公俾&KR0018;其姑許夫人以逃而身自坐¶堂皇
召家人謂之曰吾家世名門萬不可受辱闔户經¶於梁家人驚解
之復投於井又出之恭人怒誓曰賊至¶不死非節也死不以時非
義也賊㝷入環刅相向恭人¶厲聲大罵不絶口遂遇害崇禎十五
年三月某日也年<md:KR4f0020_WYG_010-23a>¶三十有七斌方踰城號哭以蹟恭人而恭人則
已拒賊¶死矣知之者無不太息泣下越七年為¶　皇清順治五年
河南提學僉事李公震成始檄知州房¶君星曄建祠故居之東每
歲率官屬徃祀又十二年廵¶按御史李公粹然始具其事上於¶
朝奉¶　旨旌恭人之門如故事州人老穉聞有是¶命咸讙嘑奔
走拜迎祠下且酌奠以告於是知州戴君<md:KR4f0020_WYG_010-23b>¶斌顧瞻裴囘歎其地之
湫隘弗稱非所以侈¶　上恩厲末俗也乃率州之大夫士與湯之
宗老及其子¶姓議改築而遷焉即今祠是也鳩衆庀材自門而坊
逹¶於前堂後阿其㫄眡牲有所庖湢有房徹藏祭器有庫¶俱次第
<pb:KR4f0020_SBCK_010-12b>
訖工顔其南榮曰節烈棟宇靚㴱丹堊增麗畚¶埽清潔奉享以時
用以掲&KR1050;妥靈昭示逺邇俾無遺¶　國家烏頭綽楔褒&KR0045;大節之
意甚盛典也顧麗牲之碑¶既伐既具久猶無辭以刻㑹斌與琬偕
奉薦舉之<md:KR4f0020_WYG_010-24a>¶　詔來集京師斌遂以屬琬琬自分文學駑下固讓不
𫉬¶命始靦顔執筆為之辭竊惟春秋歷十有二公孔子書¶内女之
賢而以烈著者宋伯姬一人而已今歸德故宋¶大火之墟而睢其
西境也恭人生於伯姬守禮之郷相¶距二千餘載卒能躬蹈白刅
忼慨不詘顧視屠毒甘之¶如飴以恭人之死於兵例諸伯姬之死
於火庶㡬其易¶地同符者揆以春秋之指其當得書也審矣至於
恭人¶其他懿行莫不可紀具詳吳祭酒偉業孫徴君竒逢所<md:KR4f0020_WYG_010-24b>¶譔傳
中槩不僃書特書祠之本末俾刻焉以勸來者系¶之詩曰¶
上帝降衷乃叙彝倫婦也事夫臣也事君臣忠婦節二者¶則均弗
撓弗汚&KR0106;性斯敦世衰道降如川之潰或懼於¶威或訹於利俛首
<pb:KR4f0020_SBCK_010-13a>
曲䣛孰勸於義佩&KR0807;者然巾幗奚議¶恭人之賢是實女師克孝克
勤克淑爾儀爾命不猶遘¶時艱危舍生赴死克全厥歸嗚乎恭人
永矢貞正平居¶從容素志先定嗚乎恭人睥睨兇鋒㦸手奮詬有
氣如<md:KR4f0020_WYG_010-25a>¶虹寧碎我首寧揕我胷冝玷髪膚而犬豕從嗚乎恭人¶遺爽
不殁凡厥忌辰隂氛四塞飇馳雨撃陟降怳惚霧¶車雲旗莫之可
測煌煌高閎¶　天子表之潭潭新宫守矦考之春禴秋嘗恭人下
之于¶豆于登于薦蘋蘩恭人飲食福爾子孫豈惟子孫徧惠¶州人
<pb:KR4f0020_SBCK_010-13b>
　¶　<md:KR4f0020_WYG_010-25b>¶康¶熈¶辛¶未¶七¶月¶十¶一日竹聲柏影軒冩
堯峯文鈔卷十¶終
<md:KR4f0020_WYG_011-1a>¶
<pb:KR4f0020_SBCK_011-1a>
堯峯文鈔卷十一　門人𠊱官林佶編
