# -*- mode: mandoku-view -*-
#+TITLE: 堯峰文鈔
#+DATE: 2015-09-23 10:29:58
#+PROPERTY: JUAN 20


　誌銘十(三首)¶
　　亡弟南賮墓誌銘¶
此吾季南賮之墓南賮姓汪氏名珮一名琛吳縣附學¶生每試輙
髙等知名於時不幸年二十八夭父元御府¶君前明丁卯舉人¶
皇贈刑部郎中母徐宜人娶王氏無子與南賮相次殁<md:KR4f0020_WYG_020-1b>¶以仲兄搢
九子涵質為後搢九又無子涵質復歸後其¶父於是距南賮殁十
七年而其兄琬葬諸姑蘇臺之西¶麓且為文哭之曰汝夫婦其遂
不祀耶欲以吾子後汝¶則吾生子又鮮欲别立他房之子則涵質
受汝之田宅¶久矣中間不能謹守或轉而售諸異姓者且半矣他
房¶雖有子其&KR0533;空手來為汝後耶此吾所不敢望也涵質¶㓜鞠於
汝婦葢嘗服汝夫婦三年之喪矣如此而不能¶有汝之寸田尺土
汝夫婦其安乎顧欲奪涵質之有以<md:KR4f0020_WYG_020-2a>¶授他房吾又不&KR0216;也不得已
<pb:KR4f0020_SBCK_020-1b>
姑俟涵質生子而後徐議¶所立使汝死無知則有後無後等耳如
其有知其能曲¶諒吾心否耶既已&KR0152;之乃申爲銘以先府君墓碑
未樹¶不敢刻諸石朱書於甎而&KR0287;之銘曰¶
少則孤長則病殁又無子目何以瞑嗚呼天乎奚才之¶豐而戹於
命乎¶
　　亾兒蘅&KR0287;誌¶
兒小名蘅予第二子也母袁宜人兒生而娟好警悟異<md:KR4f0020_WYG_020-2b>¶常兒甫能
言婢&KR0018;之行通衢間見諸生釋菜者用鼓樂¶旂幟道迎兒指語婢
曰吾稍長亦當如是三歲母袁教¶之誦詩畧能誦𨵿雎以下&KR0070;篇
及唐人絶句詩暇輙爲¶予誦之其音琅琅可聽每過庖舍家人或
箕坐謾語兒¶必訶禁之不悛必訴母袁加鞭笞自是諸僮僕畏兒
若¶成人然兒有二妺曰四姑慧姑四姑少兒一歲其所出¶微也兒
撫視之獨不&KR0533;異他妺母袁間賜果餌必分授¶四姑度相當乃巳
<pb:KR4f0020_SBCK_020-2a>
兒之頴異皆此𩔖也順治十二年冬<md:KR4f0020_WYG_020-3a>¶予還自京師家貧多&KR0018;而女
慧姑復殤於痘予夫婦質¶衣服簪珥以歛用是益大困㑹歲且暮
天寒大雨雪兒¶甫五歲予不能為兒易新衣猶衣故敗絮遂中寒
疾明¶年春痘發於頤越七日死死之日其母夢人(御/名)冠絳¶袍率兩
童子徑登兒所卧樓挾之去及寤猶聞下樓履¶聲隠隠而兒遽死
矣先是予家&KR0070;有怪牖上屈戍不風¶而揺若有人震㨔之者兒所
戲竹凳棄壁間無故自移¶踰故處十許步醬瓿忽墜地破裂砉然
有聲予嘗考之<md:KR4f0020_WYG_020-3b>¶於傳凡物自動為木沴金自壞為金沴木皆不祥
也不¶一月而子女相繼殤死嗚呼亦可哀己兒生於八年三¶月某
日死於十三年正月某日瘞諸鄧尉山先塋之次¶而遂為之誌¶
　　第五女墓誌¶
當予諸生時予妻袁宜人舉四女後先皆殤既第進士¶歸宜人復
舉第五女年十七以心疾夭葢距宜人殁十¶有四年矣先是女許
<pb:KR4f0020_SBCK_020-2b>
嫁嚴氏按禮女子年十有五而笄<md:KR4f0020_WYG_020-4a>¶笄不為殤春秋公羊傳曰女子
許嫁字而笄之死則以¶成人之喪治之故予於女之夭不敢忽也
為之服期凡¶衰麻絰帶皆如禮康熙十三年某月日葬諸姑蘇臺
麓¶實祔予季弟南賮之次自予釋&KR0260;以來僅二十年始則¶哭吾次
子蘅於家繼&KR0152;南賮弟及居京師聞袁宜人之¶赴為位於大通橋
分司哭之繼又哭仲弟搢九暨從子¶遵慧於兵馬司繼又哭吾三
子穗至是移疾甫越期而¶遂哭吾女焉嗟乎吾既仕宦不偶而所
遭夫婦兄弟子<md:KR4f0020_WYG_020-4b>¶女之變復何如也其零丁荼毒如此行老矣雖郤
媮息¶人世其尚能㡬何時也遂為誌其墓匪獨以悲吾女亦¶庸以
自歎且悲云爾¶
　塔銘(三首)¶
　　中峯曉菴了法師塔銘¶
師諱覺了字曉菴長洲朱氏子年十六贅徐翁家生子¶女各一逾
<pb:KR4f0020_SBCK_020-3a>
&KR0070;年嘗夢挈其家人泛海遭風俱溺一老僧¶獨&KR0018;師以出警寤有
省又逾年婦若子女俱死徐翁欲<md:KR4f0020_WYG_020-5a>¶為更娶師執不許薙髪崇義菴
中居無何徃受戒於退¶翁儲公已又聽講於蒼雪徹公既迄事復
歸故菴杜𨵿¶閱藏經三載始受法於徹公大弟子緣中經公支硎
故¶有中峯講院廢久矣至一雨潤公居之始復興當明崇¶禎中徹
公次補潤公講席來住中峯其同門友汰如河¶公住華山兩山對
峙鐘唄之聲交應相與日夜弘法闡¶義傾動四方凡名公貴人降
及閭閻士女無不肩摩踵¶接徃來絡繹於支硎天池間惟二師之
歸故其道場最<md:KR4f0020_WYG_020-5b>¶盛自二師繼殁華山竟屬退翁為靈巖子院而中
峯亦¶復漸廢悉斥賣所有田以償官稅於是殿閣傾圯道㫄¶諸喬
木斬刈畧盡僧徒亦次第他竄矣諸檀施集議非¶了師主之不可
師素以榰拄大法為巳任即空兩手入¶院歎曰某不自力則先祖
一燈熄矣住院凡十有六年¶始師之至也一室蕭然食無鹽豉卧
<pb:KR4f0020_SBCK_020-3b>
無幬裀披無楮絮¶師顧恬然不措意益務發明徹公之道及其暮
年施者¶大集然後葺宇繕垣甃長徑植穉松復飯僧故田若干<md:KR4f0020_WYG_020-6a>¶畆
俱有端緒逺近譁曰蒼雪法師復出矣㑹盛夏講華¶嚴(御/名)談以勞
示疾講未竟而化世壽五十二僧臘三¶十二將入龕緇白&KR0152;送者
&KR0070;百人康熈二十一年某月¶日也師狀貌清削雙目炯然性坦直
無城府好學不倦¶自釋典外如左氏傳國語史記漢書並能倍誦
下筆行¶文多可觀而尤長於詩平居口不言匃募足不蹋貴顯¶之
門與予友吳先生公紳及周子覲矦交善春秋佳日¶非師杖錫出
山即公紳覲矦㮄舟乗輿訪師山中三人<md:KR4f0020_WYG_020-6b>¶者焚香歠茗流連吟嘯
徃徃以夜續晝故師倡和詩尤¶多亦&KR0070;從予游自見予後詩體遂
因之小變予惟古之¶文人苟不得志必自放於山巔水涯招致方
袍白足之¶徒相從媐遨酬對無間如淵明之於慧逺退之之於大¶
顚子瞻之於辨才參寥輩皆是也葢其徒𩔖皆聰明忠¶信顧又深
<pb:KR4f0020_SBCK_020-4a>
之以學問濟之以雄談偉辨故率為諸賢所¶喜而其徒又欲藉士
大夫之賢者以見重於世倘所謂¶墨名儒行者與抑果此失之而
彼得焉也以予之才識<md:KR4f0020_WYG_020-7a>¶陋劣其距古人逺甚而師之期待殆不啻
陶蘇者比予¶亦愛慕其為人每相見必坐語移時各不&KR0216;舍去夫
豈¶偶然㢤師臨化召諸徒囑付訖又告之曰銘我必堯峯¶先生葢
猶不忘於予也以是受法門人明瑞隆三來乞¶予銘以刻諸石越
明年將奉龕入塔公紳覲矦又代為¶速銘且曰石己具先是徹公
與其師潤公兩世皆建塔¶講院之側師至是又祔其右方相去若
干歩云銘曰¶
吾嘗遇師訪以華嚴綱提領挈其語諵諵如車引絲蟬<md:KR4f0020_WYG_020-7b>¶聮不絶如
泉注壑淙潺不竭如牡出鑰砉然而開䟽通¶貫穿是大辨才才既
辨矣又嫺文學小儒聞之鮮不退¶郤胡為不延遽示化期吾喪良
友衆亡導師窣堵巍巍¶與祖相望維此祖孫法門師象
<pb:KR4f0020_SBCK_020-4b>
　　崑山選佛場性空臻禪師塔銘¶
康熙十七年冬臨濟宗三十二世性空臻禪師告寂於¶京師之龍
泉寺越明年正月門人超曉等用其法闍維¶火燼之餘四齒不壞
得五色舍利子凡三百餘顆法衆<md:KR4f0020_WYG_020-8a>¶見者咸流涕太息謂師之道行
為希有也超曉將函其¶骨南歸乃持道安靜公所撰行狀乞銘師
之塔師嘗訪¶予寓舍予見師睂目蒼秀&KR0387;骨稜稜出衣表與之語
簡¶淡有味方欲援為方外交而不意其遽逝矣予悵然久¶之因是
不敢以不文為解按狀師諱行臻字性空代州¶人姓邉氏母韓夢
金牛入懷而娠弱不茹葷好靜坐甫¶十餘歳薙髪為僧徧游諸方
者&KR0070;年聞天童密雲悟公¶法席之盛徃受具戒咨決生死大事問
生從何來悟公<md:KR4f0020_WYG_020-8b>¶棒云即今從何處來進云從堂中來公又棒云既
從堂¶中來還歸堂中去師茫然其後聞山石崩墜有聲始有¶省復
求密公印明甫開口公連棒趁出已而游&KR0045;州福¶縁菴閱大藏經
<pb:KR4f0020_SBCK_020-5a>
至雲門語錄中一棒打殺語怳然見悟¶公大機大用欲復徃依之
而値公遷化遂走謁費隠容¶公於金粟寺容公即悟公受法大弟
子也命充監院如¶是十三年深加器重曰先師之道頼子不孤矣
而師尤¶不欲以出世自炫也栖止崑山陳氏廢園中頽垣老屋<md:KR4f0020_WYG_020-9a>¶饘
粥不給恬然不為意逾五年徒侣漸集檀施亦不逺¶&KR0070;百里而來
於是剏建殿堂樓閣㫄及方丈之室香積¶之廚無不悉備琱礲丹
黝冠於一邑巍然稱寳坊矣乃¶標其額曰選怫場諸方衲子傾慕
挈瓶扶錫問法坐下¶者日夜相繼恒苦乏食又募田若干畆以備
接衆費㑹¶虞山維摩寺延師住持師厭選佛場之讙也徃應其請¶
未㡬語諸門人曰吾老矣吾北人也緣當在北盍徃游¶　帝都乎
遂偕超曉輩擔嚢附舟趨京師寓龍泉寺不四<md:KR4f0020_WYG_020-9b>¶月而示疾常熟翁
編修寳林方進謁次師與之坐語未¶竟合掌跏趺而逝室中微聞
異香逾時不絶臨逝時不¶說偈不作遺囑識者稱其有古雪竇風
<pb:KR4f0020_SBCK_020-5b>
云師在選佛場¶也嘗因僧化席書偈有百丈當年卷&KR0077;玉峯今日
重鋪¶之句僧問百丈既經卷&KR0077;玉峯何故重鋪師云為汝瞌¶睡未
醒僧送拄杖師云古人道你有拄杖子與你拄杖¶子你無拄杖子
奪&KR0077;你拄杖子意旨如何僧云學人送¶與和尚師云如是即被山
僧奪&KR0077;也僧擬議師大笑問<md:KR4f0020_WYG_020-10a>¶懸羊頭賣狗肉意旨如何師云看破
不値分文進云衲¶僧夲分事如何師云老僧無氣力荅汝葢其方
便接引¶多𩔖此壽七十一僧臘若干嗣法門人若干人受度者¶又
若干人有語録二卷行世塔在崑山選佛場之某原¶銘曰¶
道法如川源同派別臨濟一宗雲仍相接堂堂天童實¶推中興師
其世適祖印是承建大法幢鼓大法鼓應機¶豎拂用導聾瞽清風
白雲去來無蹤撞倒須彌獨露虚<md:KR4f0020_WYG_020-10b>¶空婁江之瀕巍巍窣堵人龍歸
依永䘙斯土¶
　　廣福院藐菴谷禪師塔銘
<pb:KR4f0020_SBCK_020-6a>
師諱秉谷字風遇别自號藐菴俗姓任氏&KR0045;之通州人¶父某母馬
氏師少警敏在提抱中聞僧誦經及念佛聲¶輙喜躍不己甫就塾
授書過目不忘及長棄家投本州¶天寧院年十七受度十八受具
戒己復入&KR0045;之天寧寺¶方禮佛次聞有諷報恩經者至諸行無常
是生滅法&KR0719;¶然汗下有省自是徧走諸方巖棲水宿參䆒不怠最
後<md:KR4f0020_WYG_020-11a>¶謁退翁儲和尚於靈巖翁問汝何處人師曰與和尚生¶緣不别
翁曰老僧雖從人家屋簷下來且喜無腳跟到¶汝尋覔師曰某甲
慶幸己得展禮翁笑曰隨汝顚倒參¶堂去依翁久之乃處以書記
於是契悟日深先後閱八¶年始遣領衆遂出世於滸墅之廣福院
院雖古刹然蕪¶廢且久師補衣苴履隨衆作務見者咸為攅麋捼
手而¶師顧坦然也間受施舍輙銖寸積累悉費以支傾起仆¶如是
者十有七年重濬放生池盡恢民間所侵故址大<md:KR4f0020_WYG_020-11b>¶緝殿堂樓閣垣
廡之屬俱有成緒矣一日忽示微疾即¶豫尅化期且諭監院某俾
<pb:KR4f0020_SBCK_020-6b>
主院事瀕滅呼侍者取盥水¶水至則日我身本淨無煩此也因掬
水拭目顧左右曰¶箇段光明也要大家委悉遂含笑而逝康熙十
九年閏¶八月某日也世夀五十有四僧臘三十有八受度弟子¶若
干人越二年建塔於院後之𨻶地遵遺命也師性抗¶直在院與諸
學人晝夜相淬厲每値徃來問荅必擒縱¶不少置然訖無所付囑
或以爲請慨然曰道法陵遲有<md:KR4f0020_WYG_020-12a>¶日吾安&KR0216;妄用一拂一偈記莂非
人以禆販先師乎其¶孤陗率𩔖此院故宻邇𣙜𨵿爲吏胥商旅錢
刀譁爭之¶地師晨鐘夕梵清䂓肅如暇則閉門宴坐無異窮山深¶
谷中絶不知有關市也以故衆皆習師而安之予章句¶之儒於宗
門絶無知解不足以窺師之所詣先是嘗遇¶師於院中語及(御/名)要
師詰曰居士畢竟作如何㑹予曰¶一即三三即一耳師哂曰是則
是矣然猶未在即如所¶謂第一句中薦得與祖師爲師第二句中
薦得與人天<md:KR4f0020_WYG_020-12b>¶爲師第三句自救不了云云分明有三句在(御/名)要亦
<pb:KR4f0020_SBCK_020-7a>
然¶然則三(御/名)次序豈可漫無剖判耶今相距將十年猶能¶記師此
語故并述之銘曰¶
三峯之傳熾然吳下甘露法雨如傾如瀉爰有嗣孫闡¶揚綱宗門
庭峻絶誰紹遺蹤緣聚而來縁&KR0652;而去去來¶從容本無礙故瓦龕
&KR0070;尺石幢嶙峋詩以表之用示學¶人¶
　墓表(九首)<md:KR4f0020_WYG_020-13a>¶　　誥授奉政大夫廣西按察司僉事分廵左江道¶李公墓表¶
公諱允禎字貞甫其先家江西贑縣後徙山東之德州¶前明世宗
朝有諱逢時者以進士歷官山西左布政使¶嘗為監察御史諌止
大同馬市與倖臣仇鸞忤其事具¶載前史即公之四世祖也曾大
父諱汝棟隆慶庚午科¶舉人大父煥國子監生父嗣美以公貴贈
奉政大夫工¶部員外郎母髙宜人公少工場屋之文舉崇禎癸酉
科<md:KR4f0020_WYG_020-13b>¶郷試入¶　國朝用薦除故城知縣調豐縣己兼攝碭山縣事碭
<pb:KR4f0020_SBCK_020-7b>
山¶土㓂方熾上官郤揀材幹吏使勦賊度無隃豐令者故¶遂以委
公公乗間冐重圍出賊不意入其城賊疑有大¶兵繼公後遑遽遁
去於是碭諸大家爭以通賊相告訏¶公罪其渠而條䟽寛釋其株
連者甚夥碭人甫定會濟¶寧駐防軍至聲言將屠城城中洶洶思
潰公先諭民無¶恐即治牛酒徃逆其師於&KR0070;十里外為言境内皆
良民<md:KR4f0020_WYG_020-14a>¶已無賊矣帥不&KR0533;從公與徃復&KR0070;四大聲曰縣固某之¶縣也
脱有不虞某自任之卒拒使不得入及公還老㓜¶擁拜馬前曰使
君活我微使君不死於宼必死於兵矣¶治狀暴聞遷南城兵馬司
指揮踰三年進工部營繕司¶主事順治八年初建端門成以督琉
璃窰功予員外郎¶銜加一級賜文綺名馬各一又以覃恩階奉政
大夫十¶一年進虞衡司員外郎以督清江船厰竣事䟽獻羨餘¶白
金&KR0070;十兩於<md:KR4f0020_WYG_020-14b>¶　朝再加一級尋進屯田司郎中十三年遷廣西按
察司¶僉事分廵左江道行次岳州遘疾遂乞致事歸閱五年¶終於
<pb:KR4f0020_SBCK_020-8a>
家康熙改元九月某日也享年六十有三公性嚴¶重寡言笑居官
以公廉自持尤長於治劇凡所區畫必¶先事爲之備好𨤲姦弊勇
於敢爲雖老猾吏無不縮手¶屛氣者而又能拊惜細人若惟恐傷
之案牘滿前迎見¶立解抉摘其根株悉盡以是士民始而畏繼而
愛及其¶既去且久而益思慕不釋也故城額丁二萬餘兵燹後<md:KR4f0020_WYG_020-15a>¶死
徙者過半顧歲征猶如故民間大困公編審已有緒¶矣適改官將
去乃大集父老取故𠕋焚之曰母爲若曹¶異日累也因鎻書吏密
室中晝夜開除以新𠕋申上官¶竟得請其困始蘇豐庫吏張某號
螙魁乘公始至豫陳¶金帛什器於署公大駭曰此出正項乎抑爾
所自置也¶吏漫應曰司庫者故例耳公怒曰庫中絲毫皆公賦何¶
得借是餌我命悉撤其具杖吏黜之未㡬吏果以賕敗¶自是終公
之任未嘗支庫中一錢黃河決上官徵栁材<md:KR4f0020_WYG_020-15b>¶急豐當輸桺萬餘束
吏請率下里公曰如是則敝安底¶止且必悞期日遂呼諸大家告
<pb:KR4f0020_SBCK_020-8b>
以某所廢地有桺可刈¶某某户有歛禾牛車可發官錢以賃衆皆
曰然不踰日¶而事辦豐有豪民欲淫妻之妹為其夫所辱銜之賄
大¶盗引為同刼其人不勝㮄掠前此獄己具瘐且死矣公¶獨覺其
寃微行入獄中具得獄吏與豪相左右為姦狀¶立置豪及吏於法
而釋其人有&KR0276;婦擁貲甚厚其大兄¶利所有謀嫁之不可嗾某甲
使自誣與婦姦甲既至官<md:KR4f0020_WYG_020-16a>¶公以無左証不信也姑緩其讞而繋甲
空舍隂使吏誑¶之曰伯得弟婦財將解訟矣久之公召甲於庭陽
正色¶呼曰若知死罪乎衆皆質若强姦律强者死促入死囚¶獄勿
留行甲大懼泣且訴曰實無姦也彼訹某為之又¶欲賣某死乎婦
遂得白有兄弟訟田者官得兄賂抑其¶弟弟訟不己公廉知其情
即判歸弟田倂以大義加鐫¶責兩人皆感泣卒為兄弟如初碭諸
生有訐監生范某¶欲叛者公呼&KR0016;將詣其家衆力諌不聴即止諸
從者於<md:KR4f0020_WYG_020-16b>¶外親行視室中所在錢穀充斥而叛具無有也出叱諸¶生
<pb:KR4f0020_SBCK_020-9a>
曰若曹殆利其財耳柰何遽陷人滅族事未㡬復譌¶言范監生將
引賊至矣先是公頗竒范狀貎乃勉使以¶武自奮遣卒衛致諸徐
州其後范果官守備屢向公垂¶涕以謝公之愛䕶士民多此𩔖也
嘗夜渡大河猝遇大¶盜&KR0070;十從者不知所出公言笑自如已而盗
詢知為公¶輙譁語曰此好官也不可犯遂以次&KR0652;去是時民間爭¶
藉藉頌公而諸上官迄縉紳大夫亦&KR0070;相引重尤受知<md:KR4f0020_WYG_020-17a>¶於徐州道
張公兆羆每語僚屬曰李君眞能吏也最後¶公出權清江廵按御
史秦公世禎抵境所逮繋他𨵿姦¶胥不下&KR0070;十輩獨清江一無所
問歎息謂公曰某雅聞¶君清操今所見殆勝所聞矣秦公名御史
以風采著江¶南雖同時大吏莫不震慴者而公顧為所知如此公
歷¶宦中外十四年橐無餘貲家無膏腴之産先世所授田¶&KR0070;頃既
舉於郷悉以讓其弟及引疾歸杜門謝絶干請¶有司莫能識公面
居常訓戒諸子嚴而有法子姓無敢<md:KR4f0020_WYG_020-17b>¶違公教者娶宋宜人繼趙氏
<pb:KR4f0020_SBCK_020-9b>
又繼董宜人子男三長浹¶順治丙戌科進士苪城知縣嘗與討叛
將姜瓖有功不¶得叙中考功法免次濤康熙丙辰科進士由庶吉
士授¶翰林院編修次潤州學生孫男六曾孫男二既葬編修¶君撰
次公事畧𢌿琬識其墓琬曰考諸前史所紀如漢¶之黃丞相霸卓
太傅茂皆非有帷幄之勞介甲汗馬之¶績惟以吏治循良遂得封
矦錫土茂又圖像南宫列名¶元勳之次照耀史𠕋聲施無窮以今
觀公之為政夫豈<md:KR4f0020_WYG_020-18a>¶不頡頏古人㢤至於碭山之亂掲竿弄兵者遮
塞道路¶公挺身䇿&KR0016;挾&KR0070;吏卒蹈不測之險視羣媮譬若豚犢¶然
不煩尺箠寸鏃驅之境外卒能撫恤其善良而保全¶其子女俾碭
之遺黎得沭¶　國家休飬生息之化殆三十餘載者其誰之賜也
惜乎¶壽不酬德位不配功故公所可表者僅止於此琬不敢¶以老
病無文為解謹掇拾其大端識之非徒慰公地下¶而巳葢將告<md:KR4f0020_WYG_020-18b>¶國史之傳循吏者使有所考焉公之葬也以某年月日¶其地在州
<pb:KR4f0020_SBCK_020-10a>
之某郷某原是為表¶
　　勅贈文林郎户科左給事中藺公墓表¶
自偃師南行二十里至景山有林鬱然有土嵬然是為¶　勅贈文
材郎戸科左給事中藺公之墓公以孝謹著於¶家以文學聞於庠
序以輕財尚義見信於郷黨可謂才¶行純備之君子矣然竟用諸
生終其身既殁逾十年而¶叔子給事君貴仕於<md:KR4f0020_WYG_020-19a>¶　朝然後能光大
其遺緒而顯&KR0045;之知公者未嘗不深快¶其有子而又惜其不及待
也公諱獻徵字某少治科舉¶業甚工及補諸生即受知其長每試
輙第一故雖不得¶志於埸屋而試文一出即為邑人所師法尤以
博洽見¶稱邑中後輩大半及公之門其文學葢如此家僅中産¶而
顧慷慨施予自密親至於䟽屬自賓朋故舊至於巷¶衢之人無不
以公為歸會歳大疫其病者嘗頼公乞醫¶藥以活其道殣者嘗頼
公給棺槥以收而坎地為家以<md:KR4f0020_WYG_020-19b>¶瘞里中諸兒有不能具修脯者輙
<pb:KR4f0020_SBCK_020-10b>
為設義塾有受貸不¶能償者輙毁其所書劵平居杜門不𨵿人事
及直邑中¶諸大利害必侃侃爭於上官有司之前其輕財尚義又¶
如此然公尤具有至性冬月居母夫人喪徒跣號&KR0152;兩¶踝皆凍裂
至得痼疾而竟弗之顧也其臨事剛正不少¶絀遇人謙下無少長
貴賤皆然而中實耿介不妄許可¶教誡諸子弟嚴而有方給事君
嘗以優人燕客公聞之¶艴然曰淫聲邪色可用溷耳目乎訶責久
之給事君跪<md:KR4f0020_WYG_020-20a>¶而謝過乃己葢藺氏三世皆習禮經知名至公益大
肆¶力其中號為經師給事君初授經即舉其說以告曰子¶欲修身
善世必先自曲禮始葢公之於禮固無日不誦¶於口亦無日不整
施於家非獨為章句訓詁之學者也¶藺氏祖相如秦漢間相如孫
某嘗徙陽城已又徙長子¶至明洪武初有諱誠者始家河南之偃
師曾祖新盩厔¶主簿祖𦬊縣學生以子貴贈奉政大夫户部郎中
考完¶人縣學生公晩歲以恩例遥授訓導以給事君貴贈如<md:KR4f0020_WYG_020-20b>¶其官
<pb:KR4f0020_SBCK_020-11a>
娶曲孺人繼娶張孺人生子男四人長挺秀次挺¶粹皆縣學生秀
早夭粹拒流賊不屈死次挺達壬辰進¶士今為吏科左給事中次
挺偉縣學生孫男女十六人¶曾孫男三人享年七十有七順治元
年以避兵殁於鞏¶之謝砦遂稾葬其地康熙二年十二月始卜景
山遷焉¶詳具給事君所為誌中公既絀於諸生故其才雖髙其¶行
雖甚備而轗軻失意訖不能有所施為措置以逹於¶逺邇而大顯
耀於時此其尤可痛惜者也使非表之以<md:KR4f0020_WYG_020-21a>¶永其傳則&KR0070;百年而後
一郷之後生小子雖有欲聞君¶子之風者其將何所考述哉故予
於既葬之明年遂應¶給事君之請而大書以掲其墓之原云¶
　　勅贈文林郎河南府推官張君墓表¶
今¶　上改元康熙之歳予友稽勳君張子藴隣手其先文林¶君之
狀泣而告曰府君之𫉬歸淺土葢㡬二十有八年¶矣某不才不能
光大府君之業幸而躐致一第又幸而<md:KR4f0020_WYG_020-21b>¶荷¶　天子寵命得以其爵
<pb:KR4f0020_SBCK_020-11b>
秩下被幽壤而隧道之石至今闕¶焉無辭以刻敢用是請予辭不
可乃爲序而銘之按狀¶張氏世居緜竹宋南渡後太師忠獻公浚
嘗著功名於¶紹興隆興之間其裔孫有遷萊者遂爲萊之掖縣人
至¶登仕公暠歷官鴻臚丞始以張氏顯於萊暠生濬濬生¶偉皆隠
不仕偉生君父尚仁爲府學增廣生母陳氏有¶子男三人君其季
也諱某字某自少學問長而以孝友<md:KR4f0020_WYG_020-22a>¶稱母殁竟三年&KR0188;食與伯仲
析産所受産厚薄置不校¶也比年十嵗即以能文受知郡太守補
附學生每上官¶試士輙詘其邑人而&KR0070;困於秋試明崇禎五年萊
城卒¶有兵變而君遂不免矣享年四十有九以稽勲君貴贈¶文林
郎河南府推官配遲氏後君若干年卒贈孺人長¶子含輝壬長進
士歷官吏部郎中即稽勲君也次子德¶輝府學生孫男某某君謹
厚長者與人交一以不欺爲¶主故雖爲諸生而闔邑士大夫下至
里兒田叟强悍無<md:KR4f0020_WYG_020-22b>¶藉之人無不知敬畏君者家有故居在郭外地
<pb:KR4f0020_SBCK_020-12a>
曠且僻¶居民率多夜警君築室讀書其中自若也羣不逞共刼¶㫄
舍遥望見室中燈火知為君告其徒曰此君子人也¶相誡引避夜
分有&KR0017;出為厲嘯於坐側君正色叱之遂¶不見訖不能害也至今
邑中人猶嘖嘖道君佚事多𩔖¶此夫以君之篤學力行是宜生享
貴仕不然而嗇其位¶者或豐其壽亦天道之恒也然考君始末宜
修而促宜¶顯而晦坎坷患難遽喪其身豈天之所爲顯榮壽考者<md:KR4f0020_WYG_020-23a>¶皆非此之謂與不然厚積而薄報其何以使為善者勸¶為不善者
懼㢤予滋惑焉先是崇禎七年葬君禄山之¶阡既以遲孺人祔又
八年而予始表之且作詩曰¶
赫赫魏公起自西鄙思陵阜陵載世毘𠋣中阨權臣未¶竟厥委亦
越後人﨑嶇東徙君寔好修纘爾前美孰降¶閔凶血此掖水大命
不延身殱家毁禄山之阡尺六有¶咫拱木陳根骨肉歸此伐石刻
辭永示來祀萊人過之¶必恭敬止<md:KR4f0020_WYG_020-23b>¶
<pb:KR4f0020_SBCK_020-12b>
　　陳處士墓表¶
當前明熹宗之世宜興陳少保公為吏部侍郎以㑹推¶忤魏忠賢
削籍愍帝即位起左都御史以言事忤同縣¶要人又削籍葢公嘗
從無錫顧端文公講學東林書院¶為世指目至是再以直聲動天
下東林益共推服公而¶公有子貞慧字定生即處士君也少用文
學著聞喜結¶納東南名士最善金壇周禮部鑣貴池吳秀才應箕
每¶當羣集時杯酒淋漓相與掀髯抵掌徃復下上其議論<md:KR4f0020_WYG_020-24a>¶其於國
家之治亂中朝士大夫之賢不肖無不根極始¶末刺刺&KR0070;千言可
聽諸名士尤慕君氣節故皆師事少¶保公而與君相親愛前所謂
要人者適家居欲釋故憾¶交歡君父子為好語諷君曰公子盇從
吾游乎吾能貴¶顯公子君固拒不徃益有𨻶而㑹魏忠賢義兒阮
大鋮¶久被痼隂輦金巨萬於京師謀復用公卿間口語籍籍¶諸名
士聞之曰懐寧起東林無噍𩔖矣懷寧者大鋮所¶居縣名也乃謀
<pb:KR4f0020_SBCK_020-13a>
數大鋮罪惡爲文檄之共推應箕屬草<md:KR4f0020_WYG_020-24b>¶而君與周禮部皆列姓名
其間檄未布而亊泄大鋮愧¶且恚曰吾不識陳某何如乃魚肉吾
至此於是恨君次¶骨君禍自此始矣己要人者應召出大鋮竄入
其幕中¶人或爲君危之無何而要人敗君始得免弘光帝即位¶大
鋮驟䝉湔洗用事將盡殺東林黨人是時少保公己¶前殁而君與
周禮部及應箕皆在南京禮部先被逮君¶爲營救萬端人又諌止
君君娭笑曰死耳何畏鋮詗知¶之遂積前恨夜半遣校尉捕君與
應箕應箕亡君出詣<md:KR4f0020_WYG_020-25a>¶獄鍜鍊久之獄不成始釋君而竟傅致禮部
於死君歸¶懲前禍乃謝絶故時諸名士屛居邨舍中者十有二年¶
卒享年五十有三嗚呼君書生又貴公子也苟不得志¶則當鍵户
濡首習爲科舉學耳其或少暇則襃衣博帶¶岀而媐遨里閭間夫
亦足以豪矣今顧獨舍去與聞國¶家之事侃侃鑿鑿瀕死而不悔
何與昔東漢兩宋之季¶太學諸生率皆危言覈論用以臧否人物
<pb:KR4f0020_SBCK_020-13b>
甚則伏闕上¶章詆譏當國者卒之皆賈大禍而漢宋亦遂以亡焉
若<md:KR4f0020_WYG_020-25b>¶前明門户之患頗與相𩔖此固國家之不幸也顧予見¶東南鉅
公方壯盛之時亦嘗&KR0018;有重望號為東林黨魁¶及其齒髪衰暮貪
位苟禄從而盡蕩棄其言論風采俛¶身乞憐權𫝑之門者葢有矣
非孔子所謂鄙夫患失者¶耶求如君之忼慨發憤終始一節果可
多得乎㢤使斯¶人也而得據大位秉大權則其建白必有赫赫可
觀者¶又豈但如是已乎考少保公諱于廷舉萬曆中進士官¶至都
察院左都御史贈少保妣張夫人生妣王安人娶<md:KR4f0020_WYG_020-26a>¶湯氏御史兆京
女男維崧維&KR1453;維岳宗石龍女適吳璟¶吳全昌孫男女若干人維
崧維&KR1453;皆能文章而維崧尤¶知名君卒以某年月日葬以某年月
日其地在某郷某¶原先是君母兄貞逹以父任官户部主事降順
天府知¶事流賊入北京死之予得牽連書焉乃表於君之墓道¶曰
是為東林名臣之子甲申殉難名臣之弟後有過君¶之封樹者考
<pb:KR4f0020_SBCK_020-14a>
視止石則知其於君忠於友義而厠諸父¶若兄之間也殆可以不
愧矣<md:KR4f0020_WYG_020-26b>¶　　文林郎岑谿知縣劉公墓表¶
山陽劉公禹度之殁於蒼梧也分守道秦君仁管出涕¶曰古遺愛
亡矣爲輟鼓樂者三日凡蒼梧及岑谿父老¶皆哭失聲且曰天奪
我公誰繼公撫我者既而喪歸傾¶兩縣人追送踰三百里道中縞
衣素車與耄稚扶攜者¶相望&KR0152;聲大震其孤屢謝遣之率依依不
忍舍去說者¶以爲自岑谿設縣以來縣官從未有及公者予聞而
太¶息世傳岑谿在荒崖叢箐之間獞獠岀没其俗好人而<md:KR4f0020_WYG_020-27a>¶怒獸不
可以文法告諭公直一儒者顧能得民如此昔¶班孟堅傳循吏合
西漢二百餘年厪得六人探其夲則¶回以經術潤飾吏事然則公
之所夲可知己公諱昌言¶禹度字也其先自濠泗來徙有諱世光
者由郷進士官¶沈丘知縣廉直多異政山陽之劉至是始大沈丘
<pb:KR4f0020_SBCK_020-14b>
公生¶禮部主事諱一臨主事公生贈文林郎知縣諱自靖公¶則贈
公仲子也年未弱冠即為名諸生文才雄博下筆¶縱橫&KR0070;千言立
就每試輙第一家世故習禮經公尤號<md:KR4f0020_WYG_020-27b>¶大師所譔經義為士子傳
誦餘膏賸馥沾溉一時其從¶弟及山陽諸後進藉此率後先取科
第去而公顧浮沉¶諸生中益潛心六經三史唐宋大家之學不屑
為時文¶蹊徑語最後北游太學試又第一遂舉順天郷試¶　孝陵
覆試諸舉子於廷公文又稱¶　旨特拔置前列踰一年遂舉進士
方除岑谿或戒公勿¶徃公笑曰吾為其易孰當為其難者促命家
人治&KR1149;岑¶谿自兵燹後凋敝日甚公捐煩滌苛一切饋遺請託俱<md:KR4f0020_WYG_020-28a>¶屛不行然後嚴保甲以防民姦均徭役緩催科減獄訟¶以蘇民困
修葺學舍課選生徒俾肄文學禮遜其中以¶勸民讓不期月而政
成縣故産毒草民有小忿輙嚙草¶致斃者下令禁之自是草不復
生廣人咸以為異縣中¶火災延燒若干家公憫民露處㡿橐中俸
<pb:KR4f0020_SBCK_020-15a>
金三百兩命¶民次第搆屋以居隣縣賊彭竒聲言將壓境城中兵
士¶僅三十人衆詗知不敵悉&KR0837;&KR0837;思潰公拒不可日夜率¶吏民登
陴又團結郷勇&KR0070;千列營城下以示有備賊竟<md:KR4f0020_WYG_020-28b>¶不敢犯公間出方
畧誘賊其黨李勝髙者遂&KR0350;竒來降¶且獻插血氏名𠕋公曰此皆
良百姓受賊脅耳若株連¶者衆何以令反側子自安乎取𠕋焚之
所全活&KR0070;千家¶縣益無事公乃築兼山堂蒔花植竹吟嘯其中書
清心¶省事四字於坐隅嘗告寮吏謂居官之道不在立異惟¶在與
民不擾而己㑹蒼梧闕令上官檄公兼攝其治一¶如岑谿於是蒼
梧人喜曰眞吾公也岑谿復爭之曰固¶吾公也於汝何有及公既
殁甫殮而擢授宛平之命始<md:KR4f0020_WYG_020-29a>¶至由是兩縣人益痛惜之葢公之吏
治其所本於經術¶深矣享年五十有六配王孺人生男子三長曰
始大改¶名愈康熙二十一年進士次曰始恢十年進士今官吏¶部
其官又次曰始偉夭孫男女各四詳具誌中公性醇¶直無城府為
<pb:KR4f0020_SBCK_020-15b>
人輕財樂義尤以孝行著稱既舉進士念¶贈公春秋髙&KR0070;年不赴
選迄服闋始出居平好行其德¶於郷距公殁久矣山陽人猶能縷
述曰某橋公所建也¶某道公所甃也某子某女被掠公所贖也某
里病疫得<md:KR4f0020_WYG_020-29b>¶公藥餌以起者也某甲某乙道殣㡬暴骨得公棺槥以¶
殯者也然則公匪直良吏也誠有古長者風焉其殁以¶康熙十一
年某月日葬以十三年某月日芝麓龔先生¶亦既誌而銘之矣閱
十年吏部君至吳復命予文其墓¶道之石予為芝麓先生門下士
自度文筆衰薾不足以¶繼先生之後顧又念嘗承乏史舘是宜述
公事行表而¶出之以俟後之良史如班孟堅者擇焉故遂不敢固
辭¶公墓葢在山陽城東之三里塘云<md:KR4f0020_WYG_020-30a>¶　　天岳山人墓表¶
山人諱䇿字晉之姓龔氏常之武進人最後客𨵿陜間¶嘗挾杖登
華山巔拂石題名而後下因號天岳山人既¶仕¶　本朝為鄧州同
<pb:KR4f0020_SBCK_020-16a>
知然猶以山人自命郷曲熟聞者亦遂¶號呼之故不復斥言其官
所以成山人志也山人自少¶從大父按察公宦游南方習其言論
風指通知中朝故¶事遂究心國史之學爲文尤長於詩賦典贍整
麗與時<md:KR4f0020_WYG_020-30b>¶俗好尚㢠異當明之亡也作金陵燕臺懐古絶句詩各¶百
首其文約其義隱緐音促節如庾信之哀如唐衢之¶&KR0152;如羈人思
婦之牢愁如露蟬寒蝯之悽咽徃復上下¶三致意焉又作三朝史
議三篇其最善者言建文帝未¶遯時史臣紀事不當内靖難而外
遜國持議平正君子¶韙之夫亦可以窺山人之志矣山人先世有
諱大有者¶以進士官南御史値武宗南廵首率諸僚諫請囘鑾不¶
報其孫有諱道立者又以進士歷官湖廣按察使擅廉<md:KR4f0020_WYG_020-31a>¶能聲吉水
鄒忠介公嘗作兩龔舍傳以美之即山人大¶父也父可宗國子生
山人雅無貴介紈綺之習讀書強¶記鋭欲以文學自奮踰壯方補
諸生聲譽即隱隱起平¶生所師事皆中朝賢公卿大夫所結納皆
<pb:KR4f0020_SBCK_020-16b>
四方知名士¶相與更唱迭和前推後輓故山人姓名益大噪操舉
業¶選柄爲書賈所奔凑其視一第殆可剟拾也及&KR0070;試於¶郷不𫉬
收其科於是始自傷坎𡒄稍稍厭怠而國亦遽¶亡矣順治中所厚
故人在内閣强之使游國學例當得<md:KR4f0020_WYG_020-31b>¶一官遂客游秦晉及囘翔燕
中者凡十有四年乃返鄧¶州除目既下頗抑鬱不樂欲棄其符不
果之任未&KR0070;月¶竟殁於鄧壽六十八配蔣氏王氏子男曰士勲曰
士烈¶曰國子生士薦士薦才最髙稱能繼山人者也女之壻¶曰諸
生孫復道曰董元禮孫男七孫女五某年月日卜¶祔山人於按察
公之墓或疑山人既不忘故國矣柰之¶何受官予曰非也漢之亡
也梅福爲吳市門卒宋之亡¶也諸名儒𦒿逸或不足於飬輙食書
院山長之禄以自<md:KR4f0020_WYG_020-32a>¶給後之尚論者莫能優劣也歸㓗其身於山人
何疑焉¶庸敢表而出之以示士薦俾伐石刻其辭墓上¶
　　郷飲賓邵公墓表
<pb:KR4f0020_SBCK_020-17a>
公姓邵氏諱文燦字明父别自號海鷗武進之漳湟村¶人性孝友
輕財好施歲凶乏食者餔以粥麋疾病無治¶療者給以藥稱貸無
可償及佃人不足於歲入者捐其¶&KR0018;死無棺槥者殮之欲葬無所
者坎埋之族之貧不能¶舉子者歲給乳哺米十斛至十歳止老而
鰥&KR0660;無歸者<md:KR4f0020_WYG_020-32b>¶迎致於室與偕食飲終其身中外待公舉火者十餘
家¶待公經紀其婚嫁者又十餘家稱貸不取子錢者皆是¶也公家
故饒坐是漸中落而公施予如故未嘗以為悔¶也縣中有大徭役
輙悉其家財為衆倡後先長吏皆愛¶重公稱公長者凡再飲於郷
再被旌門之典於是廵按¶御史行部縣令連歲舉公善行請旌之
後御史詰曰縣¶豈無他士可應著令者乎令謹對曰主臣實未見
有踰¶邵某者其為長吏推服如此臨殁囑其子長蘅曰吾嘗<md:KR4f0020_WYG_020-33a>¶欲置
義田以贍吾族今不逮矣女其割宅一區為康節¶先生祠割田若
干畝為祀田吾死不恨其後長蘅竟如¶公命葢公即康節十八世
<pb:KR4f0020_SBCK_020-17b>
孫也當公之葬也長蘅自狀¶公行以示前大理評事賀君瞻度為
之銘長蘅自少力¶學用詩古文詞知名大理君又東南通儒長於
三禮之¶說其文能不朽公也審矣而長蘅顧命予表其墓予自¶惟
才力駑下雖欲傾倒其長以為公役豈復有加於大¶理君及長蘅
所述者㢤顧嘗仰公之遺風流韻謂可以<md:KR4f0020_WYG_020-33b>¶廉頑立懦也又嘗歎世
之富人擁貲自封者之多也又¶嘗憫公之不得志而死使其得志
有禄位則所施必博¶所沾溉必大寧僅傳頌於郷邑已也是&KR0070;者
實於私心¶有深慨焉雖微長蘅鄭重諈諉尤當出其不敏之辭兾¶
得附大理君後以推明公之果為長者而使末俗有勸¶於此又况
申之以吾長蘅之命乎故遂畧其行誼大書¶於墓曰是為郷飲賓
海鷗邵公之墓至於世系子姓生¶卒歲月具詳誌銘庶㡬可互見
云其墓葢在定安東郷<md:KR4f0020_WYG_020-34a>¶之中村¶
　　邵氏石表隂記附
<pb:KR4f0020_SBCK_020-18a>
予既表海鷗公之墓其後與公子子湘相遇京師復以¶母孺人行
事為請葢予之表公墓也孺人已先公殁於¶例當得附書會予文
體已就且其他具詳賀大理所撰¶誌銘可以互見故不復書而子
湘則歉焉意若有不足¶也相繼請不巳於是按行畧續為之書曰
孺人姓楊氏¶大父諱某父諱某年十五歸海鷗公公性豪邁不屑
問<md:KR4f0020_WYG_020-34b>¶家人有無而孺人能濟之以勤歳時治脯醢粔籹之儲¶以宴集
賓客及饋遺其宗親者無算厚薄多寡悉有程¶則稍暇輙手自力
女工為諸婦女先未嘗少懈也公好¶施予徃徃傾其貲不顧而孺
人能濟之以儉平居減衣¶節食即銖寸戒勿妄費積其所有率盡
用以贊公為善¶以是篋中無私財公屢失丈夫子年四十餘始得
子湘¶愛之異他兒每抱著𦞃上雖嬉戲不加呵譴而孺人又¶濟之
以嚴子湘甫十歳即籍學宫為諸生孺人不色喜<md:KR4f0020_WYG_020-35a>¶每自塾歸必詢
所業見其進則言笑異他日不則怒不¶食呼之長跽且泣且&KR0070;之
<pb:KR4f0020_SBCK_020-18b>
或相譬止即曰此吾所以愛¶兒也已而子湘&KR0070;試於郷不利公及
子湘皆於邑不快¶孺人顧慰解曰兒但當力學耳遇不遇命也吾
又誰恨¶葢其明曉大義能與公相濟多若此晚而好佛搆小閣¶具
像設其中晨夕膜拜不輟時時對婢妾談說佛法及¶一切果報事
聞者屬耳&KR0111;倦卒年六十越三年葬於中¶村又二年公亦卒遂穿
其壙與孺人合焉實順治十八<md:KR4f0020_WYG_020-35b>¶年十月某日也子湘名長蘅子湘
其字也有儁才在京¶師凡吳楚諸士大夫無不折節下之者其聲
譽方駸駸¶起雖未及官於¶　朝信卓然不媿孺人家教者也因書
以遺之俾礱石之¶隂而倂刻之¶
　　烈婦周氏墓表¶
洞庭周之球之女曰壽英嫁里中蔡氏其夫瓊藻有心¶疾壽英鬱
鬱不自得夫兄瓊滋兇暴人也强欲私之輙<md:KR4f0020_WYG_020-36a>¶徃調壽英壽英走訴
諸姑姑及恚曰若嫌若夫不慧今¶得慧者顧猶不快耶瓊滋益無
<pb:KR4f0020_SBCK_020-19a>
忌復走調之壽英知不¶可訴也詈不絶口急剪匳中金服之不死
縊於牀乃死¶里人洶洶將控諸官會之球逺客湖廣而蔡氏復賄
里¶人止其事於是其寃遂不白矣明年之球歸始葬女於¶山南復
自銘之其辭酸楚讀者無不為之球壽英太息¶也康熙十五年壽
英死久矣瓊滋忽夜發狂揵户手刅¶其妻與所生女子一人乃自
刺死明日户&KR1782;不開家人<md:KR4f0020_WYG_020-36b>¶穴而視之見三尸相枕藉大駭有小婢
匿於牀下呼詢¶其故具言中夜窺見一紅衣女子徃來室中若導
之使¶殺者衆始悟為壽英䰟也紅衣葢夀英大殮時所服云¶死時
年十有九汪琬曰太史公有言怨毒之於人甚矣¶㢤葢微獨生者
有之也惟死亦然如杜伯射宣王魏其¶灌夫守武安是矣至於東
海孝婦之死又能致枯旱三¶年然則匹婦雖微及其精誠所激徃
徃動天地泣&KR0017;神¶何可忽也今夀英之寃䟽而里人不能白也親
而父母<md:KR4f0020_WYG_020-37a>¶兄弟迄於周之族與其婚姻親故俱不能白也而壽英¶有
<pb:KR4f0020_SBCK_020-19b>
知顧自報之於二十年之後瓊滋得不暴尸市中幸¶矣予於是表
其墓既慰壽英於地下且以警夫世之兇¶暴不仁如蔡瓊滋者十
六年四月某日也¶
是事也訪諸周氏而信訪諸周氏之親故而信及予¶游洞庭訪
　諸儋夫而又信顧予作此表一年矣始有¶蔡旅平者不知何人
自稱瓊滋之父挾其族黨𫝑力¶娓娓為瓊滋辨且愶予使刪此
文是則凶人之幸而<md:KR4f0020_WYG_020-37b>¶烈婦之大不幸也猶有&KR0017;神其遂悍然無
忌憚如此¶乎昔歸震川書張貞女死事又書其獄事又有貞婦¶
辨又與嘉定諸友書與李浩卿及殷徐陸三子書殆¶不啻數千
言丁寧反覆不置予始疑其煩由今觀之¶豈得已㢤豈得巳㢤
康熙十七年四月已丑鈍翁記¶
壽英之姑姓陸氏床下小婢名貞秀篇中言納賄止¶其事者指
其里人有私息議单是也詳見旅平所與¶予書中旅平字文若
<pb:KR4f0020_SBCK_020-20a>
　年已邁矣其不敢與周氏辨而<md:KR4f0020_WYG_020-38a>¶顧嘵嘵予側葢有居中慫臾以
　悞之者始予之為此¶表也僅以存烈婦而已初不欲斥其舅姑
　名氏旅平¶既以自言則予不能為之諱矣次日又記¶
堯峯文鈔卷二十¶終
　　康熙辛未八月三日録
<pb:KR4f0020_SBCK_020-20b>
<md:KR4f0020_WYG_021-1a>¶
<pb:KR4f0020_SBCK_021-1a>
堯峰文鈔卷二十一　門人𠊱官林佶編
　行狀(共二首)¶
　　光禄大夫太子太保禮部尚書王公行狀¶
　
