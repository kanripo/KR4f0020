# -*- mode: mandoku-view -*-
#+TITLE: 堯峰文鈔
#+DATE: 2015-09-23 10:29:58
#+PROPERTY: JUAN 33


　書二(共十三首)¶
　　與歸元恭書一¶
昨讀所&KR0531;太僕先生集中間頗多柢捂如閣字考宋志¶三公黃閤
北齊書三公府三門當中開黃閤設内屛皆¶作閤字此杜詩黃閤
老三字所自出也竊謂凡唐宋稱¶閤老閤下者其字俱從合不從
各前明則不然宫禁有<md:KR4f0020_WYG_033-1b>¶東閣有文&KR0160;閣學士入閣辦事者有内閣
閣老閣下之¶稱與前代不同雖從俗稱閣亦可也今足下於閣老
不¶辨而獨謂閣下之閣宜從閤其說甚詳至一百六十餘¶言字同
義異未知何據僕所疑一也書張貞女死事中¶有梳字改爲梭字
者竊謂吳人雖富室不聞以金爲梭¶若云銅鐡亦金之屬也梭當
以鐡爲之則非一弱女子¶能折明矣且攫其織帨之梭事埶似&KR0116;
稍緩至於攫其¶頭梳則駸駸相逼不可不加峻拒矣葢金梳恐非
<pb:KR4f0020_SBCK_033-1b>
櫛具<md:KR4f0020_WYG_033-2a>¶或是首飾如近時婦女金掠鬢摉根&KR0426;之類不妨傳疑¶今足
下以臆改之絶無他本可正僕所疑二也何氏先¶塋碑文元有二
篇常熟本乃何煃爲進士時求作者崑¶山本則煃爲都給事時續
求者篇中故云碑已具未立¶又云幷載前語而銘中黃門云云即
指其爲都給事也¶若欲兩篇俱載則有周益公&KR0531;廬陵文集例在
若止載¶常熟本一篇亦當照集中周憲副行狀以小字附録崑¶山
本全文於後今獨不然其文則選常熟本而於銘又<md:KR4f0020_WYG_033-2b>¶載崑山本一
篇之中首尾不相貫穿所云是生黃門等¶語作何着落不獨太僕
有靈未即首&KR0533;亦恐賢從祖輩¶胡盧地下僕所疑三也卷中如此
疑義甚多未易枚舉¶昔蘇文忠公有愼改竄之戒僕生平守此竊
謂字句異¶同有別本可證而其義兩通者則宜注云一作某大相¶
違反者則宜云一作某非是雖無別本而私心不安者¶宜云某疑
當作某如朱考亭韓文考異便爲盡善非有¶他也貴在前賢遺文
<pb:KR4f0020_SBCK_033-2a>
不致&KR0301;爲後生輩所亂庶使好學<md:KR4f0020_WYG_033-3a>¶深思者紬繹而自得之耳狂瞽
之言乞賜省覽¶
　又按陸少卿師道有張烈婦詩序言婦嫁汪生之子¶汪母與羣
　惡少亂婦恥之姑怒謀令一人强亂婦婦¶不從殺之予友歸熙
　甫髙其節行請予作詩云云詩¶效焦仲卿樂府體其中有佻逹
　定相侮&KR0120;攫頭上梳¶新婦泣且詈還之意脂&KR0330;梳旣汙奴手豈
　復可親膚¶寸折擿之地不復顧踟&KR2458;等語今全首載錢氏列朝¶
　集梳字非梭字此亦一證也附記之<md:KR4f0020_WYG_033-3b>¶　　與歸元恭書二¶
昨足下與僕辨太僕&KR0531;集誤䖏指示甚悉僕已草草作¶荅繼而有
友人至傳述一葉生之言以爲足下盛怒僕¶聞之若&KR0018;芒刺且慙
且悔思有以自解於足下足下自¶謂失之踈畧爲過而謂從祖悍
然不顧為故(見來/書中)夫賢¶從祖塗乙太僕之文足下亦塗乙太僕之
<pb:KR4f0020_SBCK_033-2b>
文(此&KR0011;難/以勝舉)而¶又刪移其兩篇爲一篇(何氏先塋/碑文是也)立說雖不同而所
以¶塗乙則一也孰爲故孰爲誤有能辨之者否孰爲悍然<md:KR4f0020_WYG_033-4a>¶孰爲非
悍然又有能辨之者否竊恐咎繇復生亦不易¶聽此訟也是故願
足下無怒也使僕之言非而足下爲¶是則議論之譸張學術之紕
&KR0728;天下後世必有代足下¶攻僕者足下雖不怒可也使足下是者
已什之九矣而¶或猶有纎豪之&KR0169;未經塗墐則僕雖不言天下後
世必¶有言之者人主尚不能監&KR0618;足下區區一布衣豈能盡¶箝士
大夫之口㦲足下雖怒猶無益也是故願足下無¶怒也方賢從祖
輩下筆之時度其心必不肯退然自省<md:KR4f0020_WYG_033-4b>¶其悖謬也必曰如此則詞
優如此則義順亦如足下所¶謂不可假&KR1093;者也(見與周漢紹札中/畧謂辨析文義不)
(可假/借)由今觀之詞¶果優乎義果順乎果當假&KR1093;乎不當假借乎足
下可以¶少鑑矣足下不&KR0533;假&KR1093;於僕爲&KR0033;爲諒爲多聞僕所願¶終
身受教者也若不肯假&KR1093;太僕之文而必欲塗乙之¶刪移之以自
<pb:KR4f0020_SBCK_033-3a>
行其臆大乖信以傳信疑以傳疑之道其¶毋乃失之太敢乎是故
願足下無怒也足下於太僕則¶曾孫也而刪移塗乙其文於賢從
祖輩族孫也而醜詆<md:KR4f0020_WYG_033-5a>¶其悍然不顧則皆以爲當然若僕於足下一
故人耳既¶讀新刻方深訝足下力攻賢從祖之短而又躬自蹈之¶
思欲成就足下之美不得已稍效一言於左右行止從¶違惟命是
聽顧&KR0205;詬之曰戇(又見與周/漢紹札中)斥之曰杜&KR0103;曰¶取笑(皆見來/書中)炰烋觗
觸盛傳道路之口何其不恕之甚¶也是故願足下無怒也太僕之
文天下後世之文非一¶人一家所得私而有也僕私淑太僕有年
寜得罪於足¶下不欲得罪於太僕語曰有爭氣者勿與辨新刻中
疑<md:KR4f0020_WYG_033-5b>¶義甚多自今以徃不敢更攖足下之怒當準考亭楚辭¶辨證韓
文考異例別爲一書&KR0012;行於世耳琬再拜¶
　　與周漢紹書¶
僕再託致元恭手札力辨改竄震川集非是彼概置不¶荅而輙讕
<pb:KR4f0020_SBCK_033-3b>
詞詬詈又聞指摘最後札中布衣二字謂僕¶簡傲而輕彼於是訴
諸同人播諸京師士大夫之口則¶元恭亦甚&KR0728;矣僕淺見鄙儒不
能通曉古今請舉邨塾¶所具諸書爲元恭述之可乎莊子曰魏牟
萬乗之公子<md:KR4f0020_WYG_033-6a>¶也其隱巖穴也難爲於布衣之士此布衣配公子言
也¶見南蕐經讓王篇荀卿子曰布衣紃履之士誠是雖窮¶閻&KR0728;屋
而王公不能與之爭名此布衣配王公言也見¶新書富國篇至於
仲尼大聖且嘗爲魯司宼矣而史遷¶則曰孔子布衣傳十餘世云
云遷之行文如此果傲仲¶尼而輕之耶仲&KR0642;可作果艴然見於詞
色否耶僕不審¶元恭所訴何詞士大夫何故一口附和也由僕言
之布¶衣之稱不爲不尊不爲不重不爲不褒且譽也僕原書<md:KR4f0020_WYG_033-6b>¶具在
上文借引人主下文用布衣比擬正與莊荀文義¶略同以此繆相
推奉使元恭或跼&KR1074;忸怩而不敢當斯¶則宜矣而顧謂簡傲彼雖
甚&KR0728;豈奔走干謁之暇全未¶寓目諸書乎記有之學然後知不足
<pb:KR4f0020_SBCK_033-4a>
彼之所以炰烋詬¶詈至於再四而莫止者夫孰非不學之故與竊
願元恭¶少留意於學也抑僕又&KR0301;加揣摩得母元恭間從宦游¶亦
既授有官秩而僕忽忘之耶則僕生稍晚自¶　世祖章皇帝以來
即從事<md:KR4f0020_WYG_033-7a>¶　本朝爲郎官爲小吏於京師是故祗知¶　本朝官秩而
巳若元恭所歷誠不能知也以此罪僕簡¶傲又奚逭焉僕知過矣
僕承尊公及孝章先生命久當¶杜口而猶呶呶然者葢縁元恭文
㳺甚廣其聲&KR0395;氣埶¶皆足以殺僕不得不自白於足下幸足下代
爲雪之僕¶病廢之餘既鬬閒氣又欲惜此潑命放筆一笑¶
　此稾久弆篋衍已不敢出示同人今聞逺近傳某語¶以爲笑甚
　至從未見某原書而酒闌燭跋輙有增刪<md:KR4f0020_WYG_033-7b>¶字句借作談資以獻
　&KR0442;者故復檢此稾付椊至於歸¶文辨誣録三卷當俟異日刻之
　以示來世知我罪我¶聽之而已鈍翁附記¶
　　荅從弟論師道書
<pb:KR4f0020_SBCK_033-4b>
　　　來書第一段昨與吾兄論師言古者有人師¶有經師非是
　　　則不得謂之師若甚怪乎世之¶受業而稱師者夫以舉世
　　　庸庸之人訓詁之¶不明句讀之不通而呶呶然號於人曰
　　　師也<md:KR4f0020_WYG_033-8a>¶師也以此論斥之則誠快矣¶
古人之言師也其詞有重有輕若從其輕則三人之中¶雖不善者
亦爲我師苟從其重則記固有之師也者教¶之以事而喻諸德者
也雖孟子亦患好爲人師矣僕之¶說曰非經師人師不得謂之師
此從其重者言之也而¶足下槩以受業兩言釋之將所受者道德
之業乎經術¶之業乎抑止於訓詁章句之業乎使其受道德經術
之¶業則何以異於僕之經師人師之說也如其訓詁章句<md:KR4f0020_WYG_033-8b>¶而已是
乃今之學究訓䝉者也二者不同而足下等而¶齊之何&KR0336;中貿貿
然不別黑白如此哉¶
　　　來書第二段師之道不可以不講也古者民¶生於三事之
<pb:KR4f0020_SBCK_033-5a>
　　　如一父生之君食之師教之隨¶其所在而致死焉記曰事
　　　親致喪三年事君¶方喪三年事師心喪三年¶
足下引經是也然而心喪之禮考之於經惟孔子之門¶人嘗行之
考之於史則此禮之廢也千餘年矣而顧欲<md:KR4f0020_WYG_033-9a>¶驟施諸學究乎此非
獨世之士大夫不能即足下亦未¶嘗行也未嘗行之而乃爲大言
以自誣僕不敢許也¶
　　　來書第三段吾不知其所謂師者必其行之修¶足以訓方
　　　型俗必其經之明足以繼絶表微¶若所謂經師人師者而
　　　後謂之師乎抑其所¶受業者皆謂之師也¶
僕聞之君子知至學之難易美惡然後能博喻能博喻¶然後能爲
師能爲師然後能爲長能爲長然後能爲君<md:KR4f0020_WYG_033-9b>¶師也者所以學爲君
也古人之重師如此而行或可以¶不修經或可以不明乎古之爲
士者莫不漸摩乎先王¶之禮樂而習聞仁義之教未有不修其行
<pb:KR4f0020_SBCK_033-5b>
者也行之不¶修是不率教也方移且屛之之不暇而敢於爲人師
乎¶㦲葢足下所謂受業云云意者專指訓䝉而言之故予¶以恕辭
疑其行或可以不修而經或可以不明也亦知¶先王之世無今之
訓䝉之師乎方世之治也凡為士者¶自㓜訖長無日不在於學而
先王則因其才器之所至<md:KR4f0020_WYG_033-10a>¶而設官以長養成就之至其所設之官
則又士大夫之¶賢而有學行者故能使聰明瑰異傑出不羣之材
上之¶可以為公卿次之可以僃任使者舉皆出於學之中其¶在詩
曰肆成人有德小子有造此之謂也及其衰也學校¶漸廢士之有
志者徃徃各自求師於四方而後孔子之¶門號爲最盛其學者皆
心悅而服從之此就養心喪之¶禮所由昉也當此之時安得有不
修於行不明於經者¶而羣天下之士奔走向徃其門㦲足下漸染
俗學而不<md:KR4f0020_WYG_033-10b>¶復通知經傳宜其言之放僻而不自知也¶
　　　來書第四段如其必足爲經師人師者而後¶謂之師則行
<pb:KR4f0020_SBCK_033-6a>
　　　修於一郷可以爲一郷之師者¶于其難也一郷之人皆爲
　　　之致死于其殁也¶一郷之人皆爲之心喪矣行&KR0113;於一國
　　　可以¶爲一國之師者于其難也一國之人皆爲之¶致死于
　　　其殁也一國之人皆爲之心喪矣¶
此一段文義紏&KR0414;頗難分曉夫一郷一國之人有賢者<md:KR4f0020_WYG_033-11a>¶有中材者
有愚不肖者而又有百工伎蓺之衆不在此¶列使其行修於一郷
則一郷之賢者友之中材者師之¶愚不肖者望而避之矣行修於
一國亦然豈有舉一郷¶一國之人皆爲之致死而服心喪者乎以
此闢僕之說¶而未逹僕之指趣何其謬也¶
　　　來書第五段行之修者莫過於孔子經之明¶者亦莫過於
　　　孔子然其畏於匡也獨疑顔淵¶之死其後卒於魯國喪三
　　　年者門人之外弗<md:KR4f0020_WYG_033-11b>¶聞焉則必其受業而後謂之師也¶
此一段說孔子甚善然而受業於孔子者受其道德仁¶義與夫易
<pb:KR4f0020_SBCK_033-6b>
詩書禮樂春秋之旨云爾是固人師經師之¶祖也自有生民以來
未有孔子百世而下學者莫不宗¶之又不當問其受業與否也嗟
乎孔子之爲師夫亦異¶乎今人之師矣而可以下喻學究訓䝉者
邪儗人必於¶其倫訓䝉非孔子之倫雖三尺童子皆知之而足下
不¶知何也孟子曰聖人百世之師也禮凡有國者各自祭<md:KR4f0020_WYG_033-12a>¶其先聖
先師謂若唐虞之䕫伯&KR0421;周之周公魯之孔子¶此皆非受業者也
足下以爲必受業者而後謂之師則¶又非矣¶
　　　來書第六叚韓子云師未必賢於弟子弟子¶未必不如師
　　　聞道有先後術業有専攻如斯¶而已吾謂其言師也最善
　　　師以受業也吾所¶未知而彼知之吾則師之吾所未能而
　　　彼能¶之吾則師之及其既師之也則必終身事之<md:KR4f0020_WYG_033-12b>¶若以其
　　　後日之所學逺過於所師之人而遂¶不謂之師然則是孔
　　　子無師也
<pb:KR4f0020_SBCK_033-7a>
退之所謂聞道未嘗指訓詁句讀以爲道也其所謂術¶業未嘗指
訓䝉以爲術業也孔子師老聃郯子亦豈僕¶僕焉爲之就養而服
心喪㦲雖使終身事之其於禮也¶必有少殺者矣¶
　　　來書第七段曹交願受業於孟子孟子云子¶歸而求之有
　　　餘師則古之受業者皆爲師不<md:KR4f0020_WYG_033-13a>¶惟儒者爲然古者民皆有
　　　業以其所業傳之¶於人謂之師韓子又言之矣巫醫樂師
　　　百工¶之人皆有師是也¶
曹交欲受業於孟子欲爲堯也欲爲舜也非訓詁之不¶明句讀之
不習而就孟子以問難者也僕視爲師者甚¶重而足下輕予人以
師之名無怪乎村翁野叟皆儼然¶據&KR0399;比之坐而自附於孔孟也
善㦲歐陽氏之言曰後¶世師法廢壞而今世無師世無師學者宜
師經歐之與<md:KR4f0020_WYG_033-13b>¶韓文相若也行相彷也足下引韓之說以張學究之
幟¶則僕請得引歐之說拔其幟而儛之不亦可乎
<pb:KR4f0020_SBCK_033-7b>
　　　來書第八叚古者八歳入小學十五入大學¶内則十年出
　　　就外傅學㓜儀則是小學亦有¶師也學記曰古之教者家
　　　有塾黨有庠術有¶序國有學其爲師也多矣¶
禮之外傅如周官樂師之屬是也樂師章曰掌國學之¶政以教國
子小舞鄭氏引内則云云塾庠序學之師則<md:KR4f0020_WYG_033-14a>¶大夫士是也孔氏引
書傳說曰大夫七十致仕退老而¶歸其郷里大夫爲父師士爲少
師此皆先王所設之官¶使得岀其學行以教育國中之俊秀非今
之學究訓䝉¶者比也且引經不可以武斷足下盍詳求其首尾而
紬¶繹之學記國有學之下其詞曰比年入學云云繼之曰¶九年知
&KR0011;通逹强立而不反謂之大成然後足以化民¶易俗夫學至於化
民易俗則受師之益夥矣信乎爲之¶師者未有不修於行不明於
經者也而足下乃比之學<md:KR4f0020_WYG_033-14b>¶究此僕所未喻也¶
　　來書第九段安能盡得若經師者若人師者¶而師之㢤
<pb:KR4f0020_SBCK_033-8a>
甚矣足下之固陋也由足下言之則是謂天下無經明¶行修者也
士不可葢今足下乘舟駕車南不踰浙北不¶及淮耳目見聞不出
四五百里而敢輕量天下之士㦲¶僕宦游十五年矣其有經學修
明者得二人焉曰顧子¶寧人李子天生其内行醇僃者得二人焉
曰魏子環極<md:KR4f0020_WYG_033-15a>¶梁子曰緝此四君子者皆與僕爲友僕老矣雖不能
師¶之固所爲欣然執鞭者也惜乎足下未之一見耳如足¶下者辟
諸莊生所謂埳井之鼃得毋爲識者所笑乎¶
　　　來書第十段弟嘗與吾兄辨難或繋一事一¶物或繋一家
　　　一郷所&KR0028;者小不足深論&KR0002;夫¶師道之重則&KR0028;乎天下萬
　　　世恐世之學於人者皆不以其師爲師不容黙黙已也
師必有道其道不立久矣足下曰&KR0028;乎天下萬世¶不可<md:KR4f0020_WYG_033-15b>¶不講也僕
亦曰是誠不可不講也足下方爲人師而顧¶謂凡爲師者不必經
之明而行之&KR0113;其母乃謙詞與抑¶誠歉然不足於此也夫鳥獸猶
<pb:KR4f0020_SBCK_033-8b>
愛其毛羽足下而誠有¶所不足僕願自今以徃日夜勉强學問益
增累其所未¶修而講求其&KR0001;未明雖前者或不能無媿而繼是亦
可¶以據&KR0399;比而不忝矣又何必肆其呶呶之口曲爲此辨¶也君子
無易由言願足下愼之¶
　　與友人論葬服書<md:KR4f0020_WYG_033-16a>¶䝉足下見示諄諄以古無葬服爲疑僕請得申其說而¶足下試詳
擇焉古人之居喪也葬不踰時故先王不制¶此服至孔子世其遵
三月五月之制而行之者固已少¶矣殆非獨近世然也考諸春秋
列國之葬其君徃徃緩¶不及禮故公羊氏譏之謂之不能葬然猶
在未終喪以¶前當無有不衰絰者也近世士大夫溺於隂陽家之
說¶其營葬也尤緩有及&KR0070;年者矣有及十年二十年者矣¶如此而
不爲之制衰絰可不可也葬凶事也啓殯而祖<md:KR4f0020_WYG_033-16b>¶屬引而行即壙而
窆當此之時主人或踊或&KR0152;其不得¶以吉服將事審矣禮有之曰
<pb:KR4f0020_SBCK_033-9a>
久而不葬唯主喪者不除¶葢久而不葬主喪者之過也又曰爲兄
弟反服其服然¶則主人主婦而外亦無有純乎襲吉者也近世士
大夫¶自終喪之後或從事四方或服官政於朝既不能不除¶其服
而臨葬又不爲之服是&KR0216;於死其親也而可乎昔¶者司徒文子問
於子思曰喪服既除然後葬其服何服¶子思曰三年之喪未葬服
不變除何有焉由是言之葬<md:KR4f0020_WYG_033-17a>¶其有無服者與爲人子者夫亦返諸
心而已假令祖也¶行也窆也或可以不踊不哭是雖用吉服將事
其亦何¶嫌之有如其有所不能而顧諉之曰古無葬服然則當¶用
何服以葬與僕故謂今之葬服猶不失禮之遺意者¶殆以是也足
下盇審思之¶
　荅或人論祥禫書一¶
　　　屬有喪禮請教家禮云再期大祥注不計閏¶二十五月再
　　　期止二十四月而云二十五月<md:KR4f0020_WYG_033-17b>¶者疑是二十五月首一日
<pb:KR4f0020_SBCK_033-9b>
　　　又大祥後中月而¶禫注間一月也自初喪至此二十七月
　　　似又¶在二十七月末一日云云¶
按禮服所以不計閏者葢&KR0070;閏則大祥在二年之末不¶可以稱三
年喪也必加至二十五月者其義當亦然葢¶小祥十三月大祥二
十五月記所謂親之喪外除先王¶體仁人孝子不忍變除之意而
又示之以有節故曰二¶十五月而畢也古者卜日而祭書儀家禮
欲從簡易以<md:KR4f0020_WYG_033-18a>¶便俗故惟禫祭卜日其他大小祥皆止用忌日宋儒
所¶謂忌日者當即來教中首一日也禫祭則先一月下旬¶卜次月
上旬之日不吉則卜次旬之日又不吉則不卜¶徑用下旬日矣其
日或丁或亥非徑用末一日者惟近¶人禫祭必盡二十七月則當
在末一日雖其制益趨於¶簡便而實不倍於禮姑從之似無害¶
　　大祥下第二條設次陳禫服後又有禫祭一¶條將大祥之
　　　日即改禫服乎抑必至二十七<md:KR4f0020_WYG_033-18b>¶月乎
<pb:KR4f0020_SBCK_033-10a>
古者大祥除衰服&KR0856;杖服縞冠素紕麻衣白屨無絇書¶儀則丈夫
垂腳黲紗幞頭黲布衫布裏角帶婦人冠梳¶假髻以鵝黃青碧皁
白爲衣履其說與禮服異家禮既¶悉仍書儀而明㑹典又全未賅
載讀之不能無䟽畧之歎¶自比年以來士大夫居喪尤多苟且今
欲改服不審應¶改何等服色莫是姑存其名否所云陳禫服者乃
謂大¶祥先期一日陳之於次而厥明始服以祭也則其服不<md:KR4f0020_WYG_033-19a>¶俟二
十七月明矣總之古今之制不免異同而大祥則¶除衰服禪之後
月則遂復常歷代皆然無可疑者¶
　　　大祥日徃來書刺遂可書禫服否¶
古人名刺無書服制者荅人慰䟽惟有&KR0012;子哀子&KR0012;哀¶孫之稱其
他已不可考矣吳俗至二十七月始書禫服¶似不失先儒所謂過
禮重情之意甫及大祥姑勿書可¶也當今禮教喪失已久僕又學
術固&KR0728;伏乞與知禮者¶更加討論則斯禮幸甚<md:KR4f0020_WYG_033-19b>¶
<pb:KR4f0020_SBCK_033-10b>
　荅或人論祥禫書二¶
禮有之居喪讀喪禮既葬讀祭禮足下兩大人在堂而¶諄諄用喪
事與僕相徃復僕私心不以爲可故荅足下¶甚畧而足下又盛稱
再期當爲祥禫二十四月則請得¶陳之昔漢儒有主二十七月者
此據服問中月而禫之¶說也魏儒有主二十五月者此據三年問
二十五月而¶畢檀弓祥而縞是月禫之說也唐儒又有主三十六
月¶者此據喪服四制喪不過三年三年而祥之說也三說<md:KR4f0020_WYG_033-20a>¶者皆出
於禮記而惟漢鄭(御/名)爲能酌情文之宜得先王¶中庸之道故歷代
行之至於今不廢足下所云二十四¶月僕不知所遵者何經所援
者何傳竊恐仁人孝子之¶用心不當如是也且足下亦嘗觀¶　本
朝之律乎律於妾之喪本無服也而足下必欲加之¶以緦麻三月
於父母之喪本二十七月也而必欲減之¶以祥禫二十四月居今
之世反古之道聖人且猶議之¶而况抹摋經傳欲以自立一說乎
<pb:KR4f0020_SBCK_033-11a>
孰非人子顧獨澌滅<md:KR4f0020_WYG_033-20b>¶喪失其仁孝本然之心而彊辨以求勝本既
不立則區¶區變除之是非禫祭之先後特其餘文末節雖姑置勿¶
論可耳孔子語宰我曰女安則爲之夫固不㞕之教誨¶也故僕於
足下之言謂之戲論必不得已亦惟曰足下¶安則爲之而已矣¶
　　與從弟論立後書一¶
聞足下盛稱兄弟不相爲後嘖嘖有言與僕平時所見¶最合僕䂊
屬具在當時草稾纔定即以請教足下如有<md:KR4f0020_WYG_033-21a>¶未安足下何不面相
規諫而爲此嘖嘖也僕聞之古之¶爲人後者不得與於射嘗深歎
人生之不幸至於此極¶而近世習俗輙縁立嗣相詬鬬此非有仁
人孝子之心¶深念宗法之遺而懼亡者之忽諸不祀也不過曰利
其¶土田耳圖其賄財耳今僕䂊屬之中一則曰詒飲食衣¶服及將
來昏娶不得有累長媳是未嘗使邀寡嫂撫鞠¶也一則曰不得覬
覦長嫂私蓄一則曰吾見在田宅仍繋¶蘭詒均分是未嘗使承長
<pb:KR4f0020_SBCK_033-11b>
兄遺産也又擬於門狀之前<md:KR4f0020_WYG_033-21b>¶不列&KR0012;子一行嗟乎有爲人後而不
邀撫鞠者乎有爲¶人後而不承遺産者乎又有爲人後而不稱&KR0012;
子者乎¶僕於祭告之文以權字措辭權之云者可彼可此邐迤¶未
定之詞也葢恐新婦之哭泣傷生而姑以此慰其目¶前且以代老
人暫守亾兒主重耳劉原父曰春秋之義¶有常有變取後者不得
取兄弟常也既已取兄弟矣則¶正其禮使從子例變也僖公以兄
繼弟春秋謂之子嬰¶齊以弟繼兄春秋亦謂之子所謂常用扵常
變用於變<md:KR4f0020_WYG_033-22a>¶者也今僕不敢曰變而曰權且著諸䂊屬曰以竢蘭詒¶
昏娶生子則其說已明而其心亦滋苦矣亂昭穆之序¶失父子之
親僕決不忍爲也僕豈效世俗無頼子姓言¶語出入欺鬼神賣祖
父者㦲前書與足下相商擬另立¶一後未䝉見報方愯息待命而
又諄諄言此此則僕之¶不孝不慈無可自解惟有拊心泣血而已¶
　　與從弟論立後書二
<pb:KR4f0020_SBCK_033-12a>
聞足下又盛稱庶出之子不可為後葢從豚犬糓詒起<md:KR4f0020_WYG_033-22b>¶見僕甚駭
焉禮有之何如而可爲之後同宗則可爲之¶後何如而可以爲人
後支子可也鄭(御/名)賈公彦皆訓支¶子爲庶子初未嘗有庶出爲後
之禁也㑹典有之適妻¶年五十以上無子者得立庶長子葢有適
則立適無適¶則立庶亦未嘗有庶出爲後之禁也足下方矯首厲
角¶自附賢者爲同族所推重足下一言倡之於前族人必¶羣言和
之於後僕奚敢&KR0045;&KR0045;然悻悻然別立異議乎然¶年老愚悖讀書不
多敢問足下此載於何書出於何王<md:KR4f0020_WYG_033-23a>¶之典也不則足下素稱灝博
著述滿箱篋顧舍儀禮㑹¶典不信而信道塗之口里俗不根之言
㦲古有世爵凡¶嗣祖父之爵者皆曰爲後不必爲人後然也如檀
弓石¶駘仲卒有庶子六人卜所以爲後儀禮亦有庶子爲父¶後之
文是矣近代爵不及世凡士大夫長子即以爲後¶之名被之葢或
有官䕃故也如律文出嫁女爲兄弟之¶爲父後者是矣僕既衰且
<pb:KR4f0020_SBCK_033-12b>
病旦暮入地而所存蘭詒二¶子俱出於庶敢問足下此庶出者雖
不敢爲人後亦堪<md:KR4f0020_WYG_033-23b>¶爲僕後否耶不知前所言不可者專指不可爲
人後言¶耶抑并不可後其父耶爲父後與爲諸父後一也假令¶此
可而彼不可其說果何所本㦲禮適子不得後大宗¶此古聖人之
教也若從聖人則適子不可爲人後從足¶下則支庶又不可爲後
然則取後者將奚適也儻盡棄¶周公孔子之教而惟足下是聼是
足下之賢過於周公¶孔子僕不敢信也幸明以示我¶
　　與参議施先生書<md:KR4f0020_WYG_033-24a>¶琬啓去嵗姜子學在傳述先生之命及齎大集使琬評¶閱琬不自
揣竊嘗竭其區區之固陋而先生不以爲忤¶顧又命之曰其爲之
序受命殆已踰年方逡廵未及援¶筆而學在&KR0070;來見督不已遂不
敢固辭琬聞古之人有¶詩文以序重者有序以詩文重者有詩文
與序交相重¶者如子夏之序詩也杜預何休范寗之序三傳也此
<pb:KR4f0020_SBCK_033-13a>
序¶以詩文重者也韓退之之序盛山十二詩也蘇子瞻之¶序牡丹
記也此詩文以序重者也上而孔子之序易與<md:KR4f0020_WYG_033-24b>¶書降而訖於昭明
太子之序文&KR0223;也此皆詩文與序文¶相重者也今先生之詩沈鬱
雄麗其去古人不逺葢非¶待有序而後見重於時者無惑也至於
琬則又殷憂轗¶軻未老先衰故其才識之譾劣學殖之&KR0189;落自分
不齒¶於藝林久矣顧欲以里俗不敏之辭炫諸先生之前亦¶決不
能與先生交相爲重也夫先生之詩既不以序重¶而琬之序又不
能與先生之詩相爲重而先生屬諸學¶在惓惓不已是猶欲薦其
千金之璧而顧使以庳車羸<md:KR4f0020_WYG_033-25a>¶馬先之母乃不可乎然琬所以不敢
固辭者夫亦自量¶其譾劣如此荒落如此幸而不見棄於有道長
者又幸¶而挂名卷端得附沈鬰雄麗之作以行世而傳後儻亦¶所
謂序以詩文重者與謹㓗本附便納上㐲惟先生垂¶察且辱賜一
言以教誨之敢不惟命是聽
<pb:KR4f0020_SBCK_033-13b>
　　與宋陳兩先生書¶
溽暑方甚恭惟尊&KR0459;動履康吉琬以譾劣下材過辱裁¶植得厠薦
剡之列感恩知已銘鏤心骨閏月中嘗奉短<md:KR4f0020_WYG_033-25b>¶啓鳴謝未審得逹否
比者臂疾爲患重以咯血已踰二¶十餘旬矣思竢治療稍瘥便即
治&KR0724;入¶　都不圖兩月以來沈緜益甚竊歎當此¶　㫄求之日海
内士&KR0011;微有識知者莫不承¶　詔踊躍銳欲奮其所長而琬獨成
廢人不能與給筆札¶從容¶　殿廷交㦸之内觀¶　國光而醻知遇
此所以北望延領爲之於邑者也不得<md:KR4f0020_WYG_033-26a>¶已具呈當事幸荷哀憐已
命印官親驗見琬痿痺龍鍾¶不復檄催上道許爲移咨吏部筋盡
力敝甫有成望伏冀¶先生始終矜恤予以曲全俾得部中准其在
告不復駁¶查則尤門下生成之德也萬一惠邀庥芘麤能延此喘¶
息則嗣後扶杖深山行歌化日以完晚節以訖餘齡無¶一非出於
先生其爲賜也大矣感慰頌禱何可勝言伏¶惟俛垂鑒察
<pb:KR4f0020_SBCK_033-14a>
　　荅顧寧人先生書<md:KR4f0020_WYG_033-26b>¶與天生相見語次知長者比來動履清&KR0123;著述益多殊¶慰仰止繼
又得手教所以奬勵鄙拙過實萬不敢當禮¶教廢壞久矣儻䝉先
生斟酌今古原本禮經而又上不¶倍¶　國家之制下不失風俗之
宜用以扶翼人倫開示後學¶甚善甚善別&KR0083;所論康王之誥辨冕
服爲踰年即位之禮依¶據最明援引最悉愚嘗證諸春秋昭十年
七月晉侯彪¶卒九月叔孫如晉葬平公諸矦之大夫欲因見新君
叔<md:KR4f0020_WYG_033-27a>¶向辭之曰&KR0012;斬焉衰絰之中其以嘉服見則喪禮未畢¶其以喪
服見是重受弔也云云葢故君未踰年則新君¶不敢即位故其辭
委婉如此也是時晉伯已衰三月而¶葬既不免失之太渇而君臣
猶能恪守此禮以拒列國諸¶大夫不可謂非叔向力也至&KR0002;康王
盛時方欲以禮教¶治天下豈有居喪之初顧肎躳蹈非禮如所服
冕服如¶所稱予一人者乎則是太保之見反出叔向下也竊不¶勝
<pb:KR4f0020_SBCK_033-14b>
惑之今讀先生此辨亦可以息後儒之喙矣惜不能<md:KR4f0020_WYG_033-27b>¶起蘇公九泉
與相徃復耳歎服歎服琬山居讀書九年¶差覺自㥦此番進退狼
狽當不免有識掩口不審先生¶何以誨之時節嚴寒伏惟爲道自
愛不宣¶
　　與人論墓誌銘篆葢書¶
誌銘草就附上有一言欲奉告者儻即刻石則篆葢及¶誌文首行
宜但云其銜某府君云云幸勿加暨元配某¶孺人六字此近世無
識者所爲凡唐宋元諸大家文悉¶無之前明成弘以上亦然即錢
牧翁文亦然也有碑&KR0531;<md:KR4f0020_WYG_033-28a>¶文集可考古人非略之也於此固有深義
葢女子從夫¶故祭曰祔食葬曰祔葬凡祔食者惟立男尸而無女
尸¶故曰同几則一尸亦此義也愚嘗論之古人之有行&KR0250;¶非特僃
誌銘之采擇而已將上諸太史與太常者也上¶諸史官所以請立
傳也上諸太常所以請立謚也今雖¶不復行猶當存古人遺意彼
<pb:KR4f0020_SBCK_033-15a>
女子無傳無謚亦奚用行¶狀爲㦲其有不同穴者與節烈卓卓可
稱者與先葬而¶夫猶存者或夫殁且葬已久其事行不及附見於
夫誌<md:KR4f0020_WYG_033-28b>¶者別爲之誌銘可也誌銘之不及雖表之可也顧欲益¶之以
行狀至於事行始末已附於夫之碑誌中矣一覽¶便可得也而篆
葢篆&KR0725;又欲益之以暨元配云云必使¶與男子無別此皆贅也皆
古人所不許也故愚於女子¶行狀悉拒不作而於葢&KR0725;又欲稍存
古法殆可爲識者¶道爾知足下留心文學敢詳言以告未審足下
能見信¶否琬拜白¶
　　與梁御史論佛經書<md:KR4f0020_WYG_033-29a>¶昨與先生偶論色聲香味觸法六塵相持未定葢先生¶非詆譏宗
門者也&KR0033;疑之爲別傳耳琬不敢復徴禪而¶願以先生所嘗頌首
楞嚴圓覺金剛諸經徴之可乎先¶生言六根日夜遊乎六塵而不
渉六塵諸相即此是性¶即此是玅明圎心即此是如來第一義諦
<pb:KR4f0020_SBCK_033-15b>
然則先生之¶視此六塵也信其實有乎抑信其實無乎抑疑其非
有¶非無乎既已不渉吾知先生之必以爲無也楞嚴經云¶無相則
無非無則相今既實有是相矣山河大地六根<md:KR4f0020_WYG_033-29b>¶六塵俱歷歷見前
先生又安能悉舉而無之㦲就使能¶之恐其猶不免於頑空者也
且六塵即法相亦即非法¶相不渉六塵即非法相亦即非非法相
也若先生之所¶見所證以之破塵勞有餘矣而欲入佛之清淨智
海則¶不能何則爲其滯於是相非相之義也金剛經云若取¶法相
若取非法相即著我人衆生夀者是故不應取法¶不應取非法又
云如來所說法皆不可取不可說非法¶非非法是則非法相者正
屬如來之所訶而先生顧取<md:KR4f0020_WYG_033-30a>¶之耶葢有所取必有所著無論法相
與非法相不當取¶著即非非法亦無容取著也先生又言眞心如
鏡安心¶如塵捨去諸&KR0301;即眞心在夫心一耳而顧分別眞&KR0301;於¶其
間不益支離矣乎圓覺經云居一切時不起&KR0301;念於¶諸&KR0301;心亦不
<pb:KR4f0020_SBCK_033-16a>
息滅住&KR0301;想境不加了知洵如先生所言¶捨諸&KR0301;而去之非息滅
&KR0301;心乎非了知&KR0301;境乎經又云¶一切障礙即究竟&KR0116;使眞&KR0301;有二
則如來㡬爲誑語矣¶不眞不實語矣如來說法若醫王治病當其
未瘉應病<md:KR4f0020_WYG_033-30b>¶與藥及其既瘉病與藥俱去而先生乃欲執病爲藥得¶
母失如來方便之意㦲近世士大夫根器勇猛能儋荷¶大事者非
先生其誰琬道眼未明不足取重於先生先¶生葢求大善知識而
决擇之則斯法幸甚¶
堯峯文鈔卷三十三¶終
康熙壬申暮春癸酉日録於蘭話西室林佶識
<pb:KR4f0020_SBCK_033-16b>
<md:KR4f0020_WYG_034-1a>¶
<pb:KR4f0020_SBCK_034-1a>
堯峰文鈔卷三十四　門人&KR0459;官林佶編
