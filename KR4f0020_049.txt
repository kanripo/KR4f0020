# -*- mode: mandoku-view; -*-
#+TITLE: 堯峰文鈔
#+DATE: 2015-08-25 00:28:50.841685
#+PROPERTY: ID KR4f0020
#+PROPERTY: BASEEDITION SBCK
#+PROPERTY: JUAN 卷四十九
<pb:KR4f0020_WYG_049-1a>¶
欽定四庫全書¶
　堯峯文鈔卷四十九　　翰林院編修汪琬撰¶
　　今體詩六(共一百二十七首/)¶
　　　聞薦舉言志五首¶
兔園册子在牀頭自分迂疎不足收董賈高文姑撥置¶
可能詞賦類俳優¶
久忘箋傳語云何蠶譜農書記憶多腰了一䥥肩一笠¶
只應赴箇力田科¶
<pb:KR4f0020_WYG_049-1b>¶
曾學雕蟲苦未成讓渠班馬獨專名白頭願作邨夫子¶
一巻䝉求聚後生¶
鄰穉讙闐野父驚爭傳軒騎枉柴荆此翁漸被時賢識¶
悔不從前換姓名¶
紙窻竹屋栖遲穏絺帳桃笙偃仰寛慙愧暮年真大黠¶
不曾西笑為長安¶
　　　軒中弄筆偶成¶
家近南垞與北垞比鄰鬱鬱徧桑麻不妨拾蕈充齋盋¶
<pb:KR4f0020_WYG_049-2a>¶
未辨留錢付畫杈老栁已髠仍有枿小桃纔接尚無花¶
邨人社鼓讙闐甚攙入閒身一笑譁¶
　　　延客¶
延客上茅堂貧家治具忙瓦盆傾白墮土銼熟黄梁筍¶
斸猫頭大蓴撈雉尾長少留君勿恤風月足徜徉¶
　　　過邨家小池¶
乘興不知逺悠然愜賞心試花桃尚小昻穂麥初深翠¶
羽明如錦魚苗細似針本非枮槁客澤畔亦行吟¶
<pb:KR4f0020_WYG_049-2b>¶
　　　雨¶
急雨蕭蕭響竹笆濕雲漠漠暗窻紗天公不為酴醿地¶
壞盡牆東一架花¶
　　　雨中戲咏笠子葢編槲葉為之者¶
滿邨風雨苦怱怱葉笠逢時也奏功何限豪門高葢在¶
山行輸與敗天公¶
　　　姜學在餽蓴菜二首¶
偶然歸理舊紫荆未必風流要擅名但覺暮年差免俗¶
<pb:KR4f0020_WYG_049-3a>¶
老饞也合吃蓴羮¶
人世從來為口忙惟須一食療飢腸蓴羮菰飯原無價¶
莫與微官共挍量¶
　　　初晴小步¶
喜值晴光滿四山從容屣步短籬間受風勁竹如强項¶
熏日名花似破顔泉欲赴溪頻曲折鶯思選樹每回環¶
試馮石磴安茶具徙倚何妨趁小閒¶
　　　病後示諸生是日初落一齒¶
<pb:KR4f0020_WYG_049-3b>¶
齒豁頭童老病侵可堪學術玷儒林將迎但守山居約¶
動止嘗提座右箴(予方以數/字箴座右)恥以文詞矜後進敢縁名¶
利變初心胷中一段蕭然處自是難從簡䇿尋¶
　　　偕門人拉咸中聴響泉¶
紅糝青梢漸滿林偶逢佳處便登臨懶從東閣觀奇士¶
喜向南邨樂素心怪石染成煙靄色亂泉流出佩環音¶
垞中風物皆幽絶始信山栖不厭深¶
　　　池上(予新得一池灌山田/其上有樹五十株)¶
<pb:KR4f0020_WYG_049-4a>¶
暖日和風處處妍獨來池上聴潺湲栁條細似千行線¶
蘋葉圓于半兩錢邱壑固應酬雅尚勲名終是欠前縁¶
袷衣紈扇麤相稱且樂人間有盡年¶
　　　坐王咸中池上¶
主賓無語似相忘淨拂蒼苔坐夕陽乳燕飛飛蛙閤閤¶
楚蓱謝絮滿池塘¶
　　　病起¶
椶皮屐子癭匏冠病起時時小倚闌囊底神方惟斷慾¶
<pb:KR4f0020_WYG_049-4b>¶
局中上著是休官緑梢尚隠稀稀蕚新笋纔抽嫋嫋竿¶
春事已闌身漸老相煩兒女勸加餐¶
　　　病中雜興二首¶
老去靈臺久泰然肯憂衰病日沉綿萬金良藥君知否¶
一味加餐企脚眠¶
駭機半為功名發禍本都縁禄利生怪殺盲人乘瞎馬¶
傍池猶作五更行¶
　　　苕華書屋中睡起¶
<pb:KR4f0020_WYG_049-5a>¶
栖身一几一藤牀睡足那知晝漏長硯潤溶溶儲賸瀋¶
鑪温細細嫋&KR0714;香驟讙鳩語先疑雨乍轉桐陰頓覺涼¶
卜築任渠城市近安心已竟恰相㤀¶
　　　題書屋壁¶
囊收乞米帖案列換鵝經病怪醫無驗窮疑鬼有靈舊¶
遊真噩夢故友似殘星願以痴聾字書為座側銘¶
　　　晩景¶
晩景頗艱辛誰憐白首人栽田思博飯髠栁欲儲薪牢¶
<pb:KR4f0020_WYG_049-5b>¶
補蘆籓宻平墁土壁勻餘生如此了真箇作編民¶
　　　自題小像二首¶
花㲲淨巾常在手斑絲文褥穏栖身偶然寫箇跏趺影¶
便似香山社裏人¶
已借幻泡觀衆法更將蕉槿喻殘身入山自是安衰朽¶
非學巢由一輩人¶
　　　懷堯峯時方閉户城西¶
最好夕陽天支笻古岸邊微雲度歸鳥疎雨歇鳴蟬栁¶
<pb:KR4f0020_WYG_049-6a>¶
港讙漁鼓茭塘聚鴨船病身思小適悔寄郭西偏¶
　　　書歎¶
暮年貧病兩相妨追數平生黯自傷草率著書成老謬¶
蒼黄忤俗坐清狂收身每愛蒲團穏適口惟思麥麨香¶
家誡比來無别語但祈世世力耕桑¶
　　　夜雨¶
病思真如退院僧況逢急雨打窻棱㸐香深撥螭頭鼎¶
展巻頻挑雁足燈文字起衰甘未逮身名諧俗愧無能¶
<pb:KR4f0020_WYG_049-6b>¶
結廬幸在郊原外社父園公是友朋¶
　　　北上車巾作¶
驢車躑躅夕陽間底事天公不放閒似惜此翁詩料減¶
再教飽看魯諸山¶
　　　病巾二首¶
悔吝真難釋羇愁漸不支交情窮始驗學力病方知事¶
業輸前輩文章負盛時堯山好山色只合老茆茨¶
索米良非願如何滯客鄉貧多賖酒劵老乏染髭方(王/侍)¶
<pb:KR4f0020_WYG_049-7a>¶
(讀見贈有染却/白髭須之句)半朽憐枯樹微暄喜夕陽人情異鷗鳥¶
歎息未相忘¶
　　　屢辱侍讀王先生以盧藏用种明逸常彞甫見¶
　　　　嘲未敢用鄙句唐突又䝉賜口號四章語意¶
　　　　鄭重督和甚切勉遵無言不酬之義敬荅四¶
　　　　首以當解嘲¶
江外重山接五湖十年何幸住潛夫詩翁但戀金門直¶
曾見漁洋樹色無(先生自號漁洋山人/漁洋山在太湖中)¶
<pb:KR4f0020_WYG_049-7b>¶
芭譚相憶不勝情竟徹臯比奉檄行車服倘縁稽古力¶
便須飛札報諸生¶
暫因移疾守柴扄曾是含香侍漢廷太史錯占天上象¶
嵗星元異少微星¶
明年春水引歸颿的合移家占一巖從此不稱前進士¶
故人親授隠君銜¶
　　　題喬舍人畫二首¶
彩雲隠隠瀑重重直是仙家第一峯畫史不須皴染盡¶
<pb:KR4f0020_WYG_049-8a>¶
且留隙地著呉儂¶
試從巻裏望山椒便覺吾家舊隠遥鴨踏嶺頭春水好¶
桃花深簇搦船橋(嶺與橋皆/在堯峯)¶
　　　和王侍讀韻二首¶
雪殘猶偃卧旅騎怯掀泥夢憶湖山曲春晴鳥亂啼迸¶
階芳草茁壓屋野梅低計日河氷泮還家曳短藜¶
欲識堯峯好邨居半墐泥柘㴱蠶子長花暖郭公啼小¶
市漁人集官橋酒斾低所慙猶旅食閒倚壁間藜¶
<pb:KR4f0020_WYG_049-8b>¶
　　　雜憶二首¶
緑芷生芽栁弄絲黄鸝睍睆燕差池客遊始羨江南樂¶
歎息衰翁見事遲¶
架犂布糓己爭鳴急買輕颿趁雨行記得清明須浸種¶
莫教流落悞春耕¶
　　　懷張隠君六子¶
故國風光早惟應旅客知野田挑菜日邨屋焙蠶時隠¶
隠漁家鼓翻翻里社旗龎眉舊鄰叟徙倚倍相思¶
<pb:KR4f0020_WYG_049-9a>¶
　　　敧枕¶
旋放蘆簾整布裀先生敧枕息殘身室無侍婢猶嫌病¶
㕑有餐錢更苦貧寒甚賸賖燕市酒風來羞汙庾公塵¶
故鄉節物殊堪憶箭茁槐芽又一新¶
　　　阮亭先生賜讀洞庭游稿長句一章謹依韻奉¶
　　　　荅¶
似有毛公勝尚禽別開洞府待幽尋波深自足魚千石¶
壤沃真堪畝一金倒景浮空山側畔紛紅駭緑樹中心¶
<pb:KR4f0020_WYG_049-9b>¶
惜哉如許𤣥栖地未得招君杖䇿吟¶
駕幸湯泉十韻¶
律當無射候¶
嚴蹕向新豐菊映¶
鑾輿艷雲迎¶
輦路紅¶
天王停綵仗¶
文母駐離宫騎從皆羣駿追陪儼上公靈泉來滚滚佳¶
<pb:KR4f0020_WYG_049-10a>¶
氣繞葱葱源自丹砂發流將碧落通登臨紆¶
睿覽游豫愜¶
宸𠂻玉甃凝香霧紗窻障朔風陽回温谷内春在繚垣¶
中惟羨瑶池水能専浴日功¶
　　　和阮亭口號次韻二首¶
溪山猶記昔年遊擥作王郎便面秋最好昭亭祠外景¶
淡煙疎栁隠譙樓¶
偶馮團扇憶曾㳺絶似呉淞一段秋試問夕陽紅樹裏¶
<pb:KR4f0020_WYG_049-10b>¶
誰家青斾出高樓¶
　　　聞部議命予以原官帶病修史二首¶
又作東華客窮愁每萬端酒如交態薄春似旅情闌努¶
力先朝史安心本分官桑榆元自暖無䇿返江干¶
翳翳塵侵面蕭蕭雪覆頭酒從王媪貰藥訪宋清求往¶
事槐根夢餘生水面漚兒曹尚齠齔骸胔倩誰收¶
　　　睡足¶
頗怪家書斷仍虞旅病侵忍窮增學力揣分息機心土¶
<pb:KR4f0020_WYG_049-11a>¶
銼凝塵滿柴門積蘚深午餘眠未足軒騎莫相尋¶
　　　送田髴淵南歸¶
一幅輕颿趁好風恰如魚鳥脱鉤籠楊梅爛紫登盤美¶
蓴菜微青上著空學與衆殊差近樸詩無人愛始稱工¶
渡江自有名山在莫為紬書羨史公¶
　　　題畫三首¶
遥指山門一徑長丹楓烏桕㸃清霜風光絶似堯峯院¶
輸汝相攜話夕陽¶
<pb:KR4f0020_WYG_049-11b>¶
陰陰灌木野禽啼㸃綴樵邨與釣溪占盡畫圖君信否¶
鈍翁家在此峯西¶
小桃著子栁飛花輕靄濛濛細雨斜慙愧此身非社燕¶
今年春盡未還家¶
　　　決䇿¶
久抛蝯鶴計全非眇眇呉昌匹練微鄉夢暫隨胡蜨化¶
客心遥逐鷓鴣飛懶判衰病躭榮禄悔趁虚名踐駭機¶
今日眉間有黄色料應決䇿掛朝衣¶
<pb:KR4f0020_WYG_049-12a>¶
　　　憶江氏園亭¶
君家卜築倚花涇風物佳時許叩扄石骨透煙通體緑¶
松身卧蘚一邊青縱横藥樹穿藤架破碎溪山上畫屏¶
記得年前曾往返而今相憶鬢星星¶
　　　病¶
髙敧一枕掩雙扉栁未成絲草未肥獨有東風酸次骨¶
攙先透入病夫衣¶
　　　史館有感¶
<pb:KR4f0020_WYG_049-12b>¶
病眼摩挲久不明暫抛史册繞階行痴蠅爭暖栖難穏¶
小栁舍風卧未成文字祇慙謄舊牘功名久分付來生¶
此身己是蕭騷甚更聴春禽巧弄聲¶
　　　和問亭韻送邵培風處士南歸二首¶
長河水盡浪生花千里郱愁道路賖未到江南先稱意¶
暖風輕送布帆斜¶
青梅緑李滿江津君到江南物色新市市旗亭開社釀¶
邨邨土屋賽蠶神¶
<pb:KR4f0020_WYG_049-13a>¶
　　　病況¶
透檐殘雪穴窻風沈病潘愁逆旅中材拙敢期同舍恕¶
過多須仗故人攻缺脣硯貯煙煤潤折脚鐺支榾柮紅¶
此即暮年生計在肯揮雙淚為途窮¶
　　　冬日憶堯峯作¶
茰沜迢迢接竹垞壞垣頽壁野人家輸芒湖蟹肥堪把¶
縮水邨醅賤易賖膩白泉如初滴乳爛紅楓勝欲殘花¶
羨伊鄰叟都無恙只守柴門領物華¶
<pb:KR4f0020_WYG_049-13b>¶
　　　病中三首¶
談遷彪固本相因玉局郱堪賸病身回顧童烏僅三尺¶
異時史稾付何人¶
屏當書籖檢藥囊儘判筋力拄風霜殘秋欲盡人猶卧¶
不信蘭臺有病坊¶
鄉書遼絶客途窮身雜牛溲與馬通一笑形骸元土木¶
任他流漂自西東¶
　　　請告六首¶
<pb:KR4f0020_WYG_049-14a>¶
筋力蹉跎肺氣衰膏盲豎子去還來行年自分無官禄¶
馮仗東歸厭此灾¶
一輛柴車出¶
帝鄉蓍囊藥笈是輕裝旁觀莫笑紫衣敝猶帯東華輭土香¶
巳辦輕帆展曉雲東來花信漸紛紛社前擬換江¶
邨酒解得銀魚未可焚¶
面如槁葉髩如霜慙愧承明侍從行縱是¶
聖朝堪眷戀也應歸骨故山旁¶
<pb:KR4f0020_WYG_049-14b>¶
春向垞南沜北生紅英紫蕚漸縱横馮誰約束司花女¶
小待先生曳杖行¶
劙了柔桑種薄田好騎觠角日周旋槿籬深處柴門迮¶
不要安車特地懸¶
　　　十年前請告與梁曰緝先生唱和遮字韻詩凢¶
　　　　數十首今日再次¶
去攜兒女管春華重潄流泉踏亂霞門外一行陶令樹¶
籬邊全幅趙昌花青精黄獨堪為飯竹几蘆屏算是家¶
<pb:KR4f0020_WYG_049-15a>¶
京洛輭塵飛不到不須扇角㡌檐遮¶
　　　書懷二首¶
急將野服換朝衫春水初生漾去颿猶自畏人重檢㸃¶
盡焚史稾諱頭銜¶
又趣輕裝歸故里松風蘿月足逍遥行藏無與時賢事¶
嬾費心情解客嘲¶
　　　得蘭兒家信作¶
自入春明又判年藥囊衣襆故依然病身寄跡如賔雁¶
<pb:KR4f0020_WYG_049-15b>¶
稚子催歸學社鵑去國但求鋤菜地挂颿須趁養花天¶
從今莫作官人看皓首龎眉是散仙¶
　　　請告後作¶
河上氷融草復斑此身猶滯旅亭間藥無可染衰餘鬢¶
酒不能回病後顔家業漸隨花並落客心先逐燕雙還¶
雲泥分與諸賢隔喜有音書念閉闗¶
　　　留别四首¶
怱怱馬首欲南行賸喜尊前黍酒清此别斷無重見日¶
<pb:KR4f0020_WYG_049-16a>¶
故應前燭話來生¶
小頓柴車大道旁離亭分手栁條長不知衰淚能多少¶
猶為交情洒數行¶
去鋤花藥補籓籬此段風流自一奇鴨踏嶺前差可老¶
免教人誦北山移¶
春明門外栁花香故舊臨分黯共傷從此雲泥相契闊¶
敢將嵇阮附山王¶
　　　違俗¶
<pb:KR4f0020_WYG_049-16b>¶
闌入少年埸功名黯自傷病身埀翅鶴拙宦觸藩羊史¶
筆尊遷固𤣥言愛老莊半生違俗好安可㸃班行¶
　　　連遇大風舟行甚遲戲為二絶¶
塵沙漠漠不逢春祇覺狂飈攪水濵風伯也如時態薄¶
百端阻抑去官人¶
怊惆篙師色似灰數重雪浪競讙豗老夫别有驚心處¶
新自風波宦海回¶
　　　阻風¶
<pb:KR4f0020_WYG_049-17a>¶
絶無春事慰衰翁竟日攣環小艇中鏜鞳噌吰千折水¶
飛揚跋扈五更風黄埃坌起迷平岸緑鴨驚呼擾半空¶
歴盡畏途今至此始知摧折坐天窮¶
　　　兀坐¶
兼旬兀坐守船扉風物蕭條樂事稀隨病淺深頻議藥¶
量時暄冷輒更衣瓶花計日愁將落沙草迎風覺易肥¶
未審兒曹相念否酴醿開盡決成歸¶
　　　題蘆鴨圖¶
<pb:KR4f0020_WYG_049-17b>¶
𦕈𦕈寒流接逺天荻花翻雪水凝煙竹弓絲罼真難到¶
借與沙禽自在眠¶
世路㩻嶇不易行每身經處輒心驚的應輸與滄江鴨¶
慣狎風波了一生¶
　　　以榆錢和麫蒸食之¶
黍飯齏湯故有縁先生捫腹每悠然旋收榆筴成清供¶
下箸何殊食萬錢¶
　　　張敦復前輩言汪苕文此行固善矣恨其不肯¶
<pb:KR4f0020_WYG_049-18a>¶
　　　　從陸不及歸賞牡丹耳予聞之失笑今日糓¶
　　　　雨正牡丹盛開時也以水涸滯舟清源感賦¶
　　　　二首¶
小艇摇摇未肯前野桃著子栁拖綿為躭煙水濃如畫¶
愆却花期又一年(洛陽人每稱牡丹/為花見歐陽公譜)¶
故里春光到鬬茶尚隨鳬鴨宿晴沙也知骨相殊酸薄¶
無福能看富貴花¶
　　　清源¶
<pb:KR4f0020_WYG_049-18b>¶
孤艇清源上經旬擊緑楊鴨浮貪淺水燕語狎危檣淖¶
鬻扶衰疾渾醅潤渴腸滯留君莫歎猶校一官强¶
　　　小住¶
幸承尺一返農桑重理桃栽葺栁塘仕宦不曾諳小草¶
文章何必倣長楊鳴機白紵如雲薄出甑黄秔勝宻香¶
相見莫詢京洛事為君小住話江鄉¶
　　　絶句四首¶
羣賢濟濟曳華裾潤色斯文己有餘身是腐儒才思拙¶
<pb:KR4f0020_WYG_049-19a>¶
只堪歸校兔園書¶
九原精爽儼千秋肯逐黄埃白草休何事時賢苦相撼¶
枉抛心力作蚍蜉¶
馬班未敢比春秋聊取前聞次第修歎息後來嚴筆削¶
直將書法接尼邱¶
學術文章兩未工三年噩夢苦悤悤還郷但逐雞豚社¶
勝入伾文死友中¶
　　　堯峯二首¶
<pb:KR4f0020_WYG_049-19b>¶
遥憶堯峯麓溪山匝故居層林嗁戴勝淺瀨聚王餘煙¶
繞墟中緑風來水面徐時因行飯出初不要藍輿¶
渌淨蜻蛉浦縈紆躑躅岡釣菴編短箬𣑽舍隠叢篁遇¶
蔭恒停杖逢邨暫乞漿峯前舊游地敧枕亦難㤀¶
　　　食薺二首兩岸此菜甚多土人不知采也¶
攜籃挑取雪中芽未著鹽醯味己嘉説與諸傖都不信¶
放教徧地發緐花¶
晩薺青青含甲媆蚤菘白白簇科長江湖不少魚羮飯¶
<pb:KR4f0020_WYG_049-20a>¶
未抵山蔬出釡香¶
　　　旅宦¶
旅宦暌兒女窮愁滯嵗時衰來顔暗覺毁甚骨先知詞¶
賦枚臯拙功名李廣奇昨非今未是惟悔去官遲¶
　　　春晩¶
不覺春又晩猶依孤棹行河流半清濁天氣雜陰晴吹¶
水游魚樂迎風乳燕輕淮南𦕈何處千里暮煙平¶
　　　迂疏¶
<pb:KR4f0020_WYG_049-20b>¶
黍飯蔥湯養此生悠然猶發嘯歌聲極知老大迂疏甚¶
恰要兒曹著眼驚¶
　　　兩岸無桃李因采蒲蘭及豆花入小瓶作供戲¶
　　　　賦此詩¶
一春寂莫動愁顔絶欠名花任意攀小草悤悤也承乏¶
得登書几硯屏間¶
　　　泊皁湖口其地多警¶
鸕鷀拍拍繞斜陽蘆荻翻翻渚溆旁祇喜病身辭北闕¶
<pb:KR4f0020_WYG_049-21a>¶
肯憂豪客出南塘雲連漲水微茫白風攪飛埃慘淡黄¶
賴有鮆魚菘菜美一尊風味似江鄉¶
　　　將抵家三首¶
一别雲山巳有年舊游重到輒凄然霜顱雪頷歸來客¶
自是陳人不是仙¶
㡬多朝士擅文雄誰復留情記此翁老大去官君勿訝¶
時賢方重黑頭公¶
知識相逢話舊餘數行清淚落衣裾不須惜我頭銜小¶
<pb:KR4f0020_WYG_049-21b>¶
己被虚名暗折除¶
　　　又絶句二首¶
豆似瓊珠最覺珍含桃爛熟又嘗新暮年纔識歸來味¶
縱欠蓴鱸亦可人¶
製得呉中釣具全一聲欸乃向江天鏡湖底要君王賜¶
是處煙波好放船¶
　　　微香閣¶
樓居仙所好吾亦暫游行木落全湖現天寒衆壑清亂¶
<pb:KR4f0020_WYG_049-22a>¶
雲隨地湧老樹與檐平深愧黄冠叟幽栖了一生¶
　　　湖中二首¶
湖光似鏡映斜暉紫蓼黄蘆拂釣磯寄語羣鷗須識我¶
莫隨花鴨背船飛¶
西山景物近如何放取輕舟一葉過乍覺霜風寒割面¶
白魚黄雀繞灣多¶
　　　次岑公韻游林屋¶
正值呉江又落楓來尋仙穴與君同長松磥砢凝肪白¶
<pb:KR4f0020_WYG_049-22b>¶
藥草離披結實紅路出漁梁樵隖上人行怪石壽藤中¶
猶嫌洞府幽深極未許時流步屧通¶
　　　過平嶺見原田流水甚可愛¶
疑是武陵天人家十數椽危橋跨清壑細路入平田鳥¶
影藏紅樹雞聲出翠煙此中堪大隠何必羨游仙¶
　　　石公山道中¶
一徑入平岡邨居迤邐長天寒菘圃緑嵗旱橘田荒石¶
骨棱棱古茶花澹澹香經行皆畫本收采滿奚囊¶
<pb:KR4f0020_WYG_049-23a>¶
　　　西山漁父詞四首¶
澹日輕煙漾渌漪鱖魚吹浪尚遲遲阿儂要放蜻蛉艇¶
直待風斜雨細時¶
魚價今年逐漸强偶因換酒到山鄉笭箵箇箇盛魚滿¶
一寸銀刀論斗量(呉人謂/賤為强)¶
生長湖中上岸稀矴船只在蓼花磯鵁鶄&KR1484;䳵都相熟¶
長傍船頭自在飛¶
雨過雲頭日日陰石颿脚下水㾗深全家習慣風波了¶
<pb:KR4f0020_WYG_049-23b>¶
不怕湖邨便陸沉¶
　　　次韻寓李恪臣包山書屋¶
舊有毛公占盡春嵒栖今復見幽人拓開泉石俱成畫¶
邀取湖山並作鄰釀黍時時篘玉醴搗橙細細膾銀鱗¶
客來況值佳風月不覺淹留便及旬¶
　　　追述¶
得尋洞府亦前因追述游時不厭頻丹穴乳泉皆異境¶
黄甘陸吉是幽人穿林翠羽形容麗出網銀刀氣味珍¶
<pb:KR4f0020_WYG_049-24a>¶
除是修然塵外客更誰解問五湖津¶
　　　西山觀梅二首¶
處處梅花映雪明筍輿竹杖恣經行天公似㑹游人意¶
貸與斜陽半日晴¶
漸覺林間有落英山僧導我厯柴荆丁寧莫問山深淺¶
但揀梅花多處行¶
　　　嚴氏傳硯齋二首¶
迢迢先澤冠東呉太守詒謀近亦無絶勝風流王内史¶
<pb:KR4f0020_WYG_049-24b>¶
祇書小巻付官奴¶
室有牙籖映縹緗庭前書帶數叢長封胡羯末今如許¶
未怕年來硯沼荒¶
　¶
　¶
　¶
　¶
　堯峯文鈔巻四十九¶
