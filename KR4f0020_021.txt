# -*- mode: mandoku-view -*-
#+TITLE: 堯峰文鈔
#+DATE: 2015-09-23 10:29:58
#+PROPERTY: JUAN 21


曾祖龍¶　皇贈光禄大夫太子太保禮部尚書¶
　祖鏜¶　皇初贈通奉大夫内翰林國史院學士加一級再贈光
　　禄大夫太子太保禮部尚書
　本生考爵明武德將軍錦衣衞正千戸　皇初贈通奉大夫内
　　翰林國史院學士加一級再贈光<md:KR4f0020_WYG_021-1b>¶禄大夫太子太保禮部尚
　¶　¶¶書本生適妣張氏生母焦氏¶並贈一品夫人¶
　考愛明中大夫陜西布政使司右布政使¶　皇初贈朝議大夫
　　國子監祭酒再贈通奉大夫内翰林¶國史院學士加一級三
　　贈光禄大夫太子太保禮部尚<md:KR4f0020_WYG_021-2a>¶書妣張氏累贈一品夫人¶
　本貫&KR0033;𨽻順天府宛平縣年七十七歲狀
<pb:KR4f0020_SBCK_021-1b>
公諱崇簡字敬哉其先家河間府之任丘自公曾祖光¶禄府君始
來京師贅於晉故遂爲宛平縣人家譜&KR0652;落¶不知其族望所自始
凡再傳而家始大錦衣府君性孝¶友讀書知大義掌東厰太監陳
矩賢之欲援府君爲理¶刑力辭不就布政府君舉萬曆中進士初
仕潞安府推¶官以清節著一府人稱之曰王青天但飲潞安水耳
自<md:KR4f0020_WYG_021-2b>¶後歷官皆有聲績殁而董文敏公其昌表其墓府君無¶子錦衣
府君生公甫晬即以予府君爲之子稍長善屬¶文㫄及詩歌古文
辭皆優爲之相繼受知於國子監司¶業張公鼐提學御史左公光
斗二公素名知人每見公¶文輙歎曰此公輔器也年二十六舉於
郷又十六年舉¶進士知公者欲引之入翰林公方請假營焦夫人
葬未¶暇仕也而値流賊破京師遂挈其家播遷東南久之始¶歸順
治三年<md:KR4f0020_WYG_021-3a>¶　世祖章皇帝愼簡文學之臣以儲後用公䝉首選即授¶
内翰林國史院庶吉士特免教習與諸詞臣一體辦事¶與修明實
<pb:KR4f0020_SBCK_021-2a>
録尋除祕書院檢討歷侍讀遷國子監祭酒¶入為弘文院侍讀學
士遷詹事府少詹事兼侍讀學士¶如故以疾請告十二年刑部右
侍郎戴公明說薦公可¶大用吏部難之¶　世祖素知公遂越部議
而起公於家其明年以原官兼¶弘文院侍講學士遷國史院學士
尋以<md:KR4f0020_WYG_021-3b>¶　太宗皇帝配天¶　詔加一級進吏部右侍郎兼學士加級
如故尋轉左不¶&KR0070;月遂拜禮部尚書又明年加太子太保公自為
諸生¶即肆力於學日誦記&KR0070;千言自經史諸子百氏無不貫¶穿每
考論古今治亂興廢之故輙慨然有志當世益務¶為經濟有用之
術在弘文院¶　詔察明季殉難諸臣始末公即疏言在内如東閣
大學¶士范景文以下二十有三人在外如山西廵撫都御史<md:KR4f0020_WYG_021-4a>¶蔡懋
德等五人或以其身伏節死或父母兄弟婦子相¶隨死或家人&KR1782;
門大小俱死其忠烈相同宜並賜褒揚¶以廣作忠之典疏既上時
論悉以為允及在禮部感¶　上知遇益盡心於職掌㑹御史乞更
<pb:KR4f0020_SBCK_021-2b>
定帝王廟祀典公¶䟽言廟刱自前明迄於¶　本朝曾經增定皆祀
從來開刱帝王功業顯著者至於¶守成令主㮣不及與中間如商
之中宗髙宗周之成王¶康王其行事具見詩書漢之文帝史稱其
節用愛民方<md:KR4f0020_WYG_021-4b>¶内安寧家給人足宋之仁宗恭儉仁恕明之孝宗亦
與¶仁宗相𩔖憂勤&KR0357;厲終始不渝此七君者宜百世祀不¶當以守
成見格又言宋臣潘美不當在從祀列張浚三¶命為將凡三致敗
一敗於富平則𨵿陜遂陷再敗於淮¶西則酈瓊叛命三敗於符離
則中原遂不可復且劾李¶綱殺曲端與岳飛議不合奏其積慮在
於倂兵雖為南¶渡名臣而初無灼然可見之功亦當罷其從祀¶
詔議祫祭禮公疏言宜奉<md:KR4f0020_WYG_021-5a>¶　肇¶　興¶　景¶　顯四祖及¶　太祖南
向¶　太宗東向又¶　詔議大享殿合祀禮疏言¶　本朝所封啓運
山宜附中岳壇天柱隆業二山宜附北<md:KR4f0020_WYG_021-5b>¶岳壇如前明附祀例有建
議請祀周公於孔子廟者公¶獨以為不然疏言周公制作前代比
<pb:KR4f0020_SBCK_021-3a>
諸帝王今既配享¶武王於廟禮&KR0070;隆重若復祀諸文廟之中於體
為䙝非¶尊崇之得也議者謂北岳恒山立廟曲陽非是公以先¶儒
言考之曰按曲陽有三地里志上曲陽屬常山郡在¶恒山北谷下
曲陽屬鉅鹿郡鼓聚少陽亭晉荀吳滅鼓¶其處也今之曲陽既非
鼓聚又不在北谷距恒山絶逺¶遂疏言宜從議者移祀渾源州為
便是時天下大定<md:KR4f0020_WYG_021-6a>¶　朝野乂安¶　天子銳意刱興禮樂公既鉅儒
問學淹洽為¶上所委任而又身居禮官之長一切制度沼革必
皆援¶古證今侃侃建白雖或¶　廷議紏紛亦皆俟公一言而决¶
上亦心從公言由是眷注日厚公有賢長子曰胥庭先生熙¶先與
公同為學士至是亦以考績加禮部尚書父子後¶先同列海内榮
之以為<md:KR4f0020_WYG_021-6b>¶　國家異&KR0070;王氏盛事晩近&KR0070;百年以來所無有也顧¶
天子方嚮用公而公且以夙疾請告矣疏凡再上¶優　詔皆不許
㑹¶　世祖皇帝奄棄羣臣公治¶　大行之喪及議今¶　天子登極
<pb:KR4f0020_SBCK_021-3b>
禮儀日夜辦事左翼門疾大作又再疏請解¶任¶　上不得已予告
公雖里居士論益翕然推之康熙三年<md:KR4f0020_WYG_021-7a>¶疾良巳人咸望公復用或
私相告語曰¶　天子且旦暮召公而公於是歲亦甫年六十有三
動止¶康寧如少壯者故事當赴補公徑不&KR0533;起遽以老乞致¶仕自
是迄公之殁凡十有五年終不復言出矣一時有¶識無不為公惋
惜亦無不服公進退大節以為仕宦者¶所難公交游滿天下少時
所親密者率多文章意氣之¶士既躋貴顯猶汲引不少怠雖单門
後進輩行濶絶每¶到門投謁必相與握手款曲凡被公禮遇者人
人色喜<md:KR4f0020_WYG_021-7b>¶謂王先生親我也諸所奬借其後率皆成名性清愼不¶苟
於財嘗貸前明中貴人何某金百兩何死於盗公無¶所歸金遂舍
諸僧寺且設位為文以告曰吾用資故人¶𡨕福有同年生宋君某
者寓赤金百兩白金千兩於公¶其家不之知也宋君殁公促其子
至如&KR0070;與之金其子¶大驚願以其半奉公為壽公笑曰如是則與
<pb:KR4f0020_SBCK_021-4a>
乾𣳚有異¶乎竟悉予之平居無聲色博弈之尚晩歲益嗜澹泊惟¶
潛心先儒義理之說以躬行心得為主於諸儒論難不<md:KR4f0020_WYG_021-8a>¶强為異同
及其發之於文原原本本下筆輙&KR0070;千言而¶悉根柢乎六經其論
詩風雅正變則謂論正變以體不¶若論之以聲葢體由聲而定也
三代以上詩與樂出於¶一古人以聲詩奏之樂是故詩之本在聲
孔子刪詩得¶其聲則存不得其聲則不存或謂詩有正變聲何以
有¶正變不知宫商角徵羽正也變宫變徵皆變也後儒補¶六笙詩
又補肆夏詩皆未逹乎聲之義者也論春王正月¶則謂春秋之作
孔子尊王之作也因魯史之文遵周代<md:KR4f0020_WYG_021-8b>¶之制㮣乎無可疑者使以
夏時冠周月是倍王非尊王¶也是故孔子所書春者即周之春所
書正月即周之正¶月也其說悉有禆於學者至其他碑銘之文尤
見重當¶世子若孫欲榮其父祖者徃徃&KR0070;千里惟公之歸其辭¶皆
典核有則今翰林侍讀學士葉君方藹序公集白色¶黝然而光味
<pb:KR4f0020_SBCK_021-4b>
冲然而長葢實録也間召賓從子姓與之¶觴咏及媐遨山水間所
賦詩清新整麗見者爭傳頌之¶有青箱堂詩十卷續詩十二卷文
集十卷家譜年譜各<md:KR4f0020_WYG_021-9a>¶一卷襍著述若干卷以某年月日遘疾卒於
正寢以某¶年月日葬於西城𨵿外坊畏吾村之西原配一品夫人¶
梁氏有賢行前公四十年殁詳具公所撰行狀中公之¶葬也穿夫
人墓而合焉子男六人長熙順治丁亥進士¶累任經筵講官兵部
尚書加三級梁夫人出即士大夫¶所稱胥庭先生也次槱國子監
典簿次然山西靈丘知¶縣次照刑部江南司員外郎皆側室趙宜
人出次燕𠊱¶補員外郎次黙𠊱補國子監正側室周氏出女子子
六<md:KR4f0020_WYG_021-9b>¶人長適太倉州同知陳承吉次適丁亥進士福建按察¶使張&KR0700;
俊次許聘諸生朱持正天次適辛丑進士行取¶𠊱補主事米漢雯
皆梁夫人出次適諸生張弘佐趙宜¶人出次適𠊱補兵馬司指揮
孫道林側室田氏出孫男¶十人孫女十一人曾孫男一人於是胥
<pb:KR4f0020_SBCK_021-5a>
庭先生衰絰踵¶門以公之官階與其學術勳業當得¶　賜謚立傳
不可不爲之狀以俟太史氏之采擇且藉是¶乞銘於大人先生納
諸幽竁登諸麗牲之碑以示來世<md:KR4f0020_WYG_021-10a>¶而垂於無窮遂述公治命屬狀
於琬琬辱於公爲年家¶子又嘗辱公悞稱其文又嘗與校公全集
雖才識駑下¶不足以窺公之深然竊願上附於知公者故敢攟摭
公¶家譜年譜及胥庭先生所述行畧件繋如右¶
　¶　¶前¶明<md:KR4f0020_WYG_021-10b>¶大¶理¶寺¶左¶寺¶丞¶李¶公行狀
　髙祖某明太師建極殿大學士兼禮部尚書謚文定
　曾祖某明太常寺少卿
　祖某明太子少保禮部尚書
　父某興化縣學生明累贈工科都給事中妣安人姜氏
　本貫楊州府興化縣年八十　嵗狀
公諱清字心水别自號映碧先世自句容遷於興化少而頴慧太
<pb:KR4f0020_SBCK_021-5b>
常有所籠雋鳥死於是太常卧病方諱言死問曰鳥無恙乎公適
侍側家人急目公公即陽應曰然太常後知之喜曰是兒甚解人
意年七歲贈公病革遺書戒公曰世父爾師也爾惟其言是聼公
讀其書哀號如成人故終其身事世父如父年二十以諸生與世
父同舉於郷越十年而舉崇禎辛未進士方考選庶吉士公心薄
同籍之爭名相軋者遂不赴試釋褐寧波府推官居官勤敏日夜
櫛垢爬痒興利除病務使吏畏法而民戴德至於發擿姦伏如神
雖老猾宿蠧莫能秋毫欺也從廵按御史行部勾稽七郡求大辟
可生者凡破械出四十餘人浙中士民驚服㫄府闕官爭乞公攝
治之考既最愍帝召對稱旨特擢刑科給事中同日上兩疏其一¶
言<md:KR4f0020_WYG_022-1a>¶禦外敵當戰守兼治不當輕言款禦内敵當勦撫並用不當專
言撫其一言治獄不宜置失入而獨罪失出又以刑部案牘積滯
論尚書劉之鳳首鼠狀㑹之鳳得罪下獄公仍疏捄謂前日彈之
<pb:KR4f0020_SBCK_021-6a>
鳳者臣也今日理之鳳者亦臣天子察其誠不之罪也　大清兵
破文安而去我總兵官不戢麾下公疏言我兵怯於禦敵勇於殺
良老穉婦女&KR0075;掠無遺是尤敵人而效之也天大旱又疏言此用
刑鍜鍊𠜇深所致因劾尚書甄淑引烹弘羊誅來俊臣二事為徵
淑愠甚且恃有内援遂以把持劾公詔鐫二級調浙江布政使司
照磨至家丁内艱無㡬何而淑以賄敗人主始念公言即其家補
吏科服闋入朝疏言治道在固民心其詞曰臣聞周設三征緩其
二則饒秦有十失存其一則病徃臣為外吏見有司所急者京邉
遼三餉耳自户部將襍項錢糧盡入考成不能為國家增毫毛之
利而一時刑與賦並急民安得不窮民窮而為盗盜起而用兵兵
冗而加𣲖𣲖溢而民益窮盜益熾自非陛下邇年蠲租省刑與諸
臣更始天下事尚&KR0216;言㦲而或者以北兵入犯城墮黎殘無乃行
仁義不効乎臣不敢謂然也周之宣王玁狁孔&KR0068;不得已興六月
<pb:KR4f0020_SBCK_021-6b>
之師而究宣王所以致治則見之鴻鴈之詩曰爰及矜人哀此鰥
寡所為勞來安定若此其勤也漢之文帝匈奴苦邉烽火逹於甘
泉不得已親勞軍霸上而究文帝所以致治則見之史臣所載蠲
農租除肉刑以德化民未嘗一日倦也夫仁義患不行且行不力
耳安冇行且力而効不臻者臣聞元氣彫於毒藥者必調以歲月
益以參芩而後徐俟其復臣不勝大願願陛下堅持新令一切求
賢納諫輕徭解&KR0224;力行勿怠而更敕諸輔臣同心協力共守此仁
義之本計也公又疾朝臣日競門户疏言國家門户有二北門之
鎻鑰以三協為門户陪畿之扄鍵以兩淮為門户是也置此不問
而閧堂𨷖穴長此安底疏上皆不報其秋遣冊封新昌王是歲崇
禎十六年也明年春未返命而京師陷弘光主即位南京遷工科
都給事中公見朝政日壞乃疏言君父之讎未雪如臣等輩乗國
難以拜官者義將慙痛入地宜亟更前轍以圖光復中官有請御
<pb:KR4f0020_SBCK_021-7a>
用器物者公恐開侈靡之漸疏言昔召公戒成王曰所寳惟賢則
邇人安又鼂錯曰明君貴五榖而賤金玉明乎人君代天理物以
用賢勸農為上而區區器物金玉不與焉國初建宫殿時或言瑞
州岀文石可&KR0355;以甃地髙皇帝曰作法於儉猶恐其奢若華美是
好豈不過侈至㦲言乎陛下今自中州播邉櫛風沭雨備極艱難
漢帝之不&KR0111;麥飯豆粥唐宗之不忘質衣僦舍此其時也不則侈
用必至於多藏多藏必至於厚歛厚歛必至於煩刑雖全盛猶虞
不支况此江左一隅乎又憤朝政以偏安自足疏言昔宋高宗之
南渡也僅有天下半耳而說者謂其病於意足若陛下於今日其
何足之有以河洛為豐沛則恭皇之舊封也為恭皇所巳有而不
有則不足以金陵為長安則髙帝之始基也為髙帝所全有而不
有則不足臣竊有味乎伍胥之揣勾踐也曰為人能耐辛苦葢謂
無&KR0189;於禽無荒於酒無荒於色無荒於瓊宫瑶室之觀與南金和
<pb:KR4f0020_SBCK_021-7b>
寳之翫也今何時乎宫闕已燼矣陵寢半蕪矣登城北望慨然可
涕故臣深望陛下無忘痛耻以此志為中外倡也倘陛下弛於上
則諸臣必逸於下先帝之深讎將安得而復㦲抑臣更有慮者宋
之南渡猶走李成擒楊么以靖内制外今則獻猺交熾兩川危於
累卵且汀潮南贑皆以警聞北有既毁之室南無可怡之堂臣竊
為陛下危之䟽上皆報聞而已有司始謚愍帝為思宗公疏言廟
號同於漢後主禪謚請昜之又請補謚太子二王禮部奏從公請
先是嘗請謚開國靖難及累朝死諌諸臣部閣不行至是復申言
之章下所司或譏公迂緩公歎曰士大夫廉耻心喪衣冠道盡不
急於此時顯微闡幽激發忠義之氣吾更何望耶公事兩朝凡三
居諌職其御門及御平臺面陳者不論章奏後先&KR0070;十上觸一時
之諱詆新下之令上則劘切人主下與貴臣權倖為敵反覆再四
不顧死生利害㫄觀者咸為心悸股栗而公處之晏如也以是訖
<pb:KR4f0020_SBCK_021-8a>
不得大位遷大理寺左寺丞加一級遣祀南鎭行甫及杭而南京
已失守矣公諳練國家掌故尤長於料事崇禎中嘗力爭總理熊
文燦撫張獻忠非是忤閣臣意其後獻忠竟叛京師之陷也南京
諸大臣欲舍福藩立潞藩或以私問公公曰若然&KR0852;未艾也神宗
德澤猶在人心今舍其孫而外求君將焉置此且宜立者不立又
誰不可立者左良玊擁楚鄭芝龍擁益以令諸侯其誰禁之是動
天下兵也其後潞藩竟不果立而門户報復之事遂起葢公之過
人大都𩔖此難以一二記也公由杭間道趨隱松江之六保已渡
江居髙郵之三垜久而始歸宫保公故園杜門不與人事蔡都御
史士英開府淮揚將以遺逸薦力辭而止徐學士元文復以纂修
明史薦亦謝病不行閑居惟著書¶自娛凡三十有五年而殁爲人
純厚不設町畦其忠義葢出天性當愍帝之及於難也適在&KR0045;州
聞之號慟㡬絶自是每遇諱辰必設位以哭曰畢臣此生如是矣
<pb:KR4f0020_SBCK_021-8b>
晚歲䂊作遺令甚具且曰吾家自文定公以來世受先朝大恩吾
一外吏荷先帝簡擢涓埃未報國亡後守其硜硜有死無二葢以
此也先帝罹禍僅得柳木作梓宫且不𫉬御衮冕而吾用紗㡌錦
衣以殮取沙木為櫬於心安乎今與汝曹約止貿一杉木棺副以
幅巾深衣他物悉當稱是先是公㑹試卷已為本房所乙倪文正
公元璐見而竒之始得録遂事文正公為師&KR0070;相從游論議益合
及以吏科北上與文正公偕是時　大清兵方破山東諸州縣兵
火塞道文正公冐之而前有沮公者公叱曰吾&KR0216;倍師而獨生乎
竟同日造朝京師既陷即慨然曰悲夫吾師必死吾君矣已而信
至果然公號慟一如哭愍帝也其篤於君友如此於書無所不窺
尤濳心諸史之學嘗為史論若干卷絶不蹈襲前人成說而是非
好惡一&KR0100;於正其論秦檜最善畧曰丘文深之謂檜再有造於宋
也其說傎矣夫不䆒其制和何術則梓宫之返鑾輿之復檜且居
<pb:KR4f0020_SBCK_021-9a>
功不疑抑知和議之成葢成於岳成於劉成於吳楊諸將而檜無
功焉檜特借戰之勝局以定和之成局者也嘗考紹興間劉錡楊
沂中等有順昌拓臯之捷岳飛牛臯等有郾城朱仙鎭之捷吳璘
楊政等有劉家灣之捷雖狡獪如兀术梟悍如撒离喝亦悚然於
用兵之非䇿檜所為巧乗其機而迎之也何功之有雖然檜不獨
無造於宋也且弊延於金而釁極於元夫金以和乞䝉古以戰應
而金不競既而元踵其轍於是么麽之方谷珍倔彊之張士誠皆
以招安為言招安者和之別名也一和而困於盗再和而亡於盗
矣其弊金而釁元若彼顧獨再有造於宋乎公殆借檜事以發其
憤悶至今讀之有餘味焉又刪宋齊梁陳及魏北齊周隋八書合
南北二史而夾注其下為一書又合陸馬二南唐書為一書其他
編次若南渡録三垣筆記諸忠紀畧等書又若干卷又集平生襍
文二十卷安道先生陳公瑚公執友也嘗評之曰公行文飛動有
<pb:KR4f0020_SBCK_021-9b>
今人歌者令人涕者令人喜解頤怒衝髮者唐宋稗史野乗莫逮
也知者稱其篤論云元配陳安人前公若干年殁側室吳氏薛氏
子三人吳之出居長曰稹某官薛之出居次曰蘭某官曰柟某科
進士今官右春坊右中允兼翰林院編修孫男女若干人公自少
丰姿朗秀見者歎為神仙中人居平御家嚴整閨門之内儼若官
府教&KR0346;諸子姓咸有程度　大清興四十年先代賢公卿凋落殆
盡獨公巋然老壽海内以鉅人名德相推重所著書才脫稾即傳
相繕冩以去雖遭逢非偶而其殁也斯不朽矣某年月日將葬公
某郷某原中允先生屬琬狀¶公行琬不及登公之堂而辱從中允
先生後載筆史舘故不敢固辭謹采安道先生所作公生傳及公
自叙年譜為狀如右謹狀
　　康熙辛未八月七日謹録
尭峯文鈔卷二十一終

<pb:KR4f0020_SBCK_022-1a>
堯峯文鈔卷二十二　門人𠊱官林佶編
