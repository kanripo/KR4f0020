# -*- mode: mandoku-view -*-
#+TITLE: 堯峰文鈔
#+DATE: 2015-09-23 10:29:58
#+PROPERTY: JUAN 32


　書一(共十五首)¶
　　與曹木欣先生書一¶
琬聞昔者孔子之以道自任也葢當衰周之時王者之¶迹既熄學
校大壞太師瞽矇之官雖設而不能教士詩¶書六藝之籍柷敔鐘
鼓琴瑟干羽之具雖存而士亦不¶能自淑於是孔子起於布衣日
夜與其徒講求先王之<md:KR4f0020_WYG_032-1b>¶文推明堯舜以來天人性命之旨以相授
受而其徒亦¶翕然從之然後其道大明當是之時所號為髙第弟
子¶者則有顔閔游夏之屬士大夫之交遊徃還者則有晏¶平仲蘧
伯玉左丘明之屬然丘明親受經於孔子及其¶爲傳猶不免傷教
&KR0675;義豓富而巫之失以致紛紜詆訶¶者訖&KR0070;百年而終未有定則
丘明之於道也齟齬不合¶者多矣而孔子顧有取焉子游之以文
學友教也不及¶一傳再傳而荀卿氏則已指斥其流敉以為媮懦
<pb:KR4f0020_SBCK_032-1b>
憚事<md:KR4f0020_WYG_032-2a>¶無廉恥而嗜飲食者矣葢考其所得不過得道之器&KR0070;¶止爾
非有與於性命精微也而孔子登諸四科之列何¶也琬於是深歎
後之儒者其持論太髙其責僃太無已¶而孔子之教育人才如是
乎其不可及也使孔子必舉¶其道以律人則子游氏固可謂之賤
儒而左氏之議論¶文采亦必以聞人受戮矣此豈學者之所望哉
琬嘗辟¶之今夫匠石之操斧斤以入山林也伐其小者爲楹爲¶梲
爲狙蝯之杙其大者為楝梁為貴人富商之樿㫄葢<md:KR4f0020_WYG_032-2b>¶自拱把已上
三圍四圍七圍八圍無不取也亦無不用¶也惟其取之之術博而
用之之途寛故凡天之所生山¶川之所蓄荆&KR0068;茨刺之所蒙翳一
遇匠石吾未嘗見有¶棄材焉使教育人才而得若孔子殆亦學者
之良匠師矣¶今先生從事聖人之道致知而力行有年於此學者
苟¶不自放棄孰不褰裳攝裾疾趨先生之門哉顧琬少無¶郷曲之
譽壯而僃官於朝又無王公大人之援引黙黙¶退守自度無可表
<pb:KR4f0020_SBCK_032-2a>
見望先生之門而趦趄畏縮者屢矣<md:KR4f0020_WYG_032-3a>¶不虞先生欲與之相見又欲
一觀其所爲雜文葢眞有¶意於孔子之教育人才者故敢以其說
進伏惟始終造¶就之幸甚¶
　　與曹木欣先生書二¶
琬自與先生相見得聞髙論私心不勝向徃遂忘固&KR0728;¶以一言干
聼願竊附於左氏子游氏之後遽辱賜荅所¶以㢡勵過當非琬受
教之本意也夫琬之於道固有志¶焉而不逮者也當其少時頗好
韓吏部歐陽子之書及<md:KR4f0020_WYG_032-3b>¶壯而始習六經又好諸家注䟽之書孜孜
矻矻窮日盡¶夜以用力於其中於是異同離合之必辨名物器&KR0070;
之¶必晰義𩔖指歸之必加硏求不可謂不博且專也至於¶既久則
稍舉而筆之於文亦且曠然若有所見怡然若¶有所得矣至於又
久而微察之然後知其所得者或狃¶於才氣之偏所見者或出於
聰明之臆求諸聖賢之道¶逹於日用事爲而根柢於修已治心者
<pb:KR4f0020_SBCK_032-2b>
概未有合也故¶復戚戚然而憂惘惘然而惑以怠憂惑怠三者交
并其<md:KR4f0020_WYG_032-4a>¶距道不逾逺乎顧先儒必言文爲載道之器琬竊謂此¶惟六
經語孟足以當之他如退之之原道永叔之本論¶則猶舉其麤而
遺其精&KR0403;其流而未遡其原也夫當其¶去陳言闢邪說毅然以&KR0120;
衰立教爲已任亦豈遂瞀瞀¶於道者然其中之蹐駮疏漏支離而
附㑹者已不為少¶矣又况固&KR0728;如琬者哉今先生之言曰儒者之
學本於¶天地仰觀俛察無徃而非道也是誠然矣然使觀天者¶止
知星辰之&KR0374;舍而曰天道盡此察地者止知山川形<md:KR4f0020_WYG_032-4b>¶𫝑之脈絡而
曰地道盡此則是郭璞何承天僧一行之¶流皆可列於有道之士
也先生寧遂許之耶夫惟後之¶學者不精求道之大原而區區守
其一得之文自以爲¶察之皆醇而養之皆熟一倡羣和不曰仁義
之人其言¶藹如即曰未有不深於道而文至焉者噫其果遂深於¶
道邪抑猶有豪𨤲千里是非離合之分也此琬之所不¶敢安也故
<pb:KR4f0020_SBCK_032-3a>
願悉心受教於左右伏惟垂察焉¶
　　與周處士書<md:KR4f0020_WYG_032-5a>¶自足下初入京師即聞韓武庫聖秋娓娓口足下不置¶已復遇劉
刑部公勇於邸舍其向僕稱道者悉如武庫¶而又加詳焉僕竊揣
此兩人者士大夫皆曰賢人焉其¶說必不虚且妄故願與足下相
見既見之後飲酒諧笑¶事事動人而獨未嘗告僕以古學者之道
何也僕於詞¶章之學本無深解三四年以前氣盛志銳好取韓歐
陽¶諸集而揣摩之日復一日漸以成帙當其快意之際舒¶楮磨墨
四顧無人亦若浩然自得於胷中者及其既成<md:KR4f0020_WYG_032-5b>¶而復視之則後先
舛互首尾&KR0856;續面且爲之忸怩而心¶且爲之媿悔者竟日夕不止
葢其可以示人者少矣集¶中所存皆忸怩媿悔之餘也不自意爲
足下所闚見是¶宜如何規切教誨之哉今乃不然反用浮詞相推
譽非¶僕所望於足下也虞仲翔有言得一人知已死可不恨¶僕交
<pb:KR4f0020_SBCK_032-3b>
游衰少然於吳門得計子甫草於京師得梁御史¶曰緝今復得足
下而三不可謂之孤矣前御史奬勵僕¶過當僕且信且疑退而復
取韓歐陽集伏讀而深思之<md:KR4f0020_WYG_032-6a>¶未嘗不歎其才識之練逹意氣之奔
放與夫議論之超¶卓䧺&KR0646;眞有與詩書六藝相表裏者非後世能
文章家¶所得望其肩項也於是僕之忸怩媿悔乃不減於徃時¶益
疑御史雖名爲知僕而其實猶未盡也豈知之而不¶以告告之而
不以誠邪抑有所深愛於僕而掩覆其短¶邪此未易為足下言也
足下方以灝博之學曠逹之思¶㢠出輩流又能周旋燕趙齊魯吳
越之郊所聞所見什¶伯於僕僕之待足下者與梁御史計子甫草
無異幸示<md:KR4f0020_WYG_032-6b>¶䂓切教誨之言勿更用浮詞云云也¶
　　與友人論内亂不與書¶
連日天雨道路泥濘不得奉教左右竊敢有請也琬下¶&KR0033;時稍看
禮經經曰内亂不與外難不避此言如崔杼¶作亂晏子不死孫林
<pb:KR4f0020_SBCK_032-4a>
父作亂蘧伯玉從近𨵿出是也然¶實不能無疑考諸春秋如孔父
仇牧之事皆詳書而深¶許之夫齊宋衞三國皆内亂也士大夫殺
身之仁與保¶身之哲必非可臨時決擇者若不與者是邪則孔仇
知<md:KR4f0020_WYG_032-7a>¶勇而不知義春秋決不當予若與者是邪則蘧晏為倖¶生何以
不見譏孔子且禮經獨非聖人之言乎此琬所¶以疑也孔悝見劫
於蒯瞶子羔不死而子路死之孔子¶兩以爲賢琬竊謂人情之所
愛莫過於生其捐軀截脰¶而不惜者爲名在爾今使死與不死均
不礙其賢則一¶旦多故又安得有奮然忘生者哉後世江徐死逆
邵之¶亂袁劉死蕭道成之亂通鑑畧無貶辭葢取春秋遺意¶也必
如禮經所說則漢之孔光揚雄賢於楚兩龔而齊<md:KR4f0020_WYG_032-7b>¶之禇淵王晏之
徒舉可以末減其辠矣此學者所當盡¶心吾兄深通經傳必能發
明聖人之旨幸爲示及不宣¶
　　與魏光禄書
<pb:KR4f0020_SBCK_032-4b>
琬自去秋以來日夕奔走郎署無由圭潔𠊱教於左右¶自分𫉬辠
之日久矣不意過䝉注存如此琬也何敢自¶外抑琬嘗聞之矣古
之君子欲獻其圭璧文錦必先之¶以皮帛今琬不能具尺皮束帛
以爲禮而徒以空言先¶之則其中之所挾者無圭璧文錦明矣然
區區之心猶<md:KR4f0020_WYG_032-8a>¶不能自已故欲采蔬酌醴奉迎玉趾而私自逹其固
&KR0728;¶焉其在春秋之時列國卿大夫相見賦小雅瓠葉之詩¶杜氏以
爲古人不以微薄廢禮雖&KR0602;葉菟首猶願與賓¶客享之然則琬之
所薦者亦如是而已伏惟鑒而許之¶幸甚¶
　　與梁御史論正錢録書¶
別後再讀吳氏正錢録其例甚嚴其詞甚辨誠有功斯¶文不小然
琬竊謂學者之讀書也不可以無和平之心<md:KR4f0020_WYG_032-8b>¶周詳博大之識也斯
二者既具而又能爲之徃復曲折於¶其中然後作者之是非可得
而論定矣若但盛氣以相¶攻撃而商𣙜未安則必有偏駁之病考
<pb:KR4f0020_SBCK_032-5a>
證未悉則必有¶鹵莾疏漏之病我以我之說而彼又以彼之說紛
紜攘¶臂訖無所止此雖如柳子之非國語吳縝之唐書糾繆¶猶不
免於後人之議而况其下此者乎辟之有大盗於¶此有司旣𫉬其
人必當考求其臧證推原其出沒之蹤¶窩藏之處各得其實然後
殺之而不敢爲異詞假使無<md:KR4f0020_WYG_032-9a>¶原臧無見證出入不知其蹤窩藏不
得其處不俟其案¶之定而上諸司敗是終爲疑獄也能保無人焉
爲之平¶反哉今此書非不例嚴而詞辨然而其中所列尚有不¶合
殆有如前之所謂偏駁疏漏者得母盛氣以相攻撃¶而未暇商𣙜
考證與恐不可謂之定案也夫琬之於錢¶非有門牆之雅桮酒殷
勤之歡也平時所以刺譏其文¶章殆不遺餘力而於此反爲異論
豈有左右袒於其間哉¶誠欲吳氏和平其心博大其識徃復曲折
以得錢之是<md:KR4f0020_WYG_032-9b>¶非所在而徐徐筆之於書則庶乎其無憾矣不然此
書¶一出必無以服錢之心而杜其口也琬嘗恨文章之道¶爲錢所
<pb:KR4f0020_SBCK_032-5b>
敗壞者其患不減於弇州大圅而錢氏門徒方¶盛後生小子莫不
附和而師承之故舉世不言其非幸¶而有一吳氏不量氣力以與
之爭而又不得其要領豈¶不大可惜哉故琬之言此亦欲䕶持斯
文而助吳氏之¶不逮於萬一也然吳氏方用才學自&KR0018;而琬顧以
空踈¶之胷迂濶無當之見刺刺於其側不以爲狂易則以爲<md:KR4f0020_WYG_032-10a>¶輕薄
耳度彼所敬事者惟先生一人故不敢陳之於吳¶而以私於執事
其說具在別&KR0083;幸微引其端使加改竄¶是亦朋友之忠告也如有
未當乞更䟽示¶
　　荅王進士書¶
琬啓比辱枉顧命作賢姊節烈傳琬誠不敢固辭然所¶示事實不
免太簡如尊大人官諱氏族俱不書賢姊既¶亡於井何時購得其
尸以殯又不書此皆其大者得更¶賜教爲幸琬嘗思古之所謂忠
孝義烈者其身雖亡其<md:KR4f0020_WYG_032-10b>¶容貌動止雖不可得而見而其氣則浩浩
<pb:KR4f0020_SBCK_032-6a>
然落落然流¶被天壤上自名公鉅卿下自里巷之氓以至婦人豎
子¶莫不樂頌其姓氏及其有可感者則又相顧太息不知¶涕泗之
流落也故雖愈久而愈不可磨滅相距㡬千百¶年猶昭灼在人口
耳此豈繋乎文章之有無耶然而有¶志之士猶欲奮起而為之紀
載者何哉非謂忠孝義烈¶之名恃此而後不朽也&KR0033;以文章不能
無故而作必借¶他人之事而發之以稍見其胷中之竒而取重於
後世<md:KR4f0020_WYG_032-11a>¶或所遇非其人所書非其事則雖有上下馳騁瑰瑋詭¶異之
詞決不及傳或遇得其人矣而行事不加恢竒則¶其詞雖傳亦決
不及於久逺故尤愼擇其所得而詳書¶之昔李習之有盛名於唐
然獨自述其所叙髙愍女楊¶烈婦爲不在班孟堅蔡伯喈下近世
歸震川先生亦號¶東南大儒尤沾沾自喜者惟在作張氏女子神
異記亦¶可窺見前賢之用心矣而流俗不察妄相推許遽謂文¶章
之權可以褒寵死者㡬欲自比於夫子之春秋不亦<md:KR4f0020_WYG_032-11b>¶夸而難信矣
<pb:KR4f0020_SBCK_032-6b>
乎琬才學憃&KR0728;使廁於李習之歸震川之¶列必當㥏顔汗下然其
私淑諸人者殆有年矣方欲借¶足下所示以自傳其文章故先略
道所見伏冀省覽不¶宣¶
　　與王處士書¶
琬啓自去河間後每入逆旅輙發先生文讀之驚歎不¶已中間如
藺副使郝太僕傳胡孺人夀序等篇尤有卓¶見琬入仕以來&KR0070;爲
利禄所驅雖亦嘗以其餘日有志<md:KR4f0020_WYG_032-12a>¶經史之學而茫乎未渉其涯汶
汶乎未測其㡳裏此儒¶者之所悔恨而賢士大夫之所屛棄不録
者也今夫通¶邑大都莫不有萬家之衢百物之肆上自珠玉綺繡
下¶訖器用服食之𩔖煌然襍然取之具足於是行旅之人¶挾金而
求貨者轂相交趾相錯祍袂相聮各得厭其所¶欲而去可謂緐且
庶矣然使游閑無資者過之則雖㫄¶皇歎羨於其間猶無益也今
琬之於經史其識不足以¶窮古人之微其才不足以逹古人之變
<pb:KR4f0020_SBCK_032-7a>
而又嘗以簿書<md:KR4f0020_WYG_032-12b>¶役其心徃來醻酢勞其力朝誦夕忘一無所得辟
諸無¶資之人亦徒㫄皇歎羨於衢肆之間耳是安能厭其所¶欲哉
若先生則不然其識足以窮古人之微其才足以¶逹古人之變而
且名不挂乎仕籍身不至乎國門凡所¶謂簿書醻酢之𩔖舉皆蕭
然捭去故能一志凝神以求¶聖賢之遺緒而陶然自樂於環堵之
内及其發爲文章¶氣厚詞豐如風雨之驟至如日月之四燭如尊
彞俎豆¶之淵然&KR0201;古而實可以利物濟用殆亦無愧於作者矣<md:KR4f0020_WYG_032-13a>¶詩
傳有之曰干旄賢者樂告以善道也鄭氏謂衛文公¶臣子建旄乗
馬&KR0070;徃見賢者於浚邑是爲好善故賢者¶有善道則樂得而告之
情無所吝琬既廹於公家之事¶不能匍匐&KR0070;百里以與先生相見
至於其才其識俱無¶足取而區區好善之心猶欲自比於干旄之
大夫願先¶生有以告我而無吝也¶
　　荅陳靄公論文書一
<pb:KR4f0020_SBCK_032-7b>
琬頓首頓首前在劉比部坐中幸得與足下解后既别<md:KR4f0020_WYG_032-13b>¶而比部盛
稱足下之文以爲不減古人然猶未暇詳也¶既又遇計子甫草復
稱足下所爲邉大綬傳等作僕私¶心向徃之至而性䟽且&KR0568;不能
樞衣請業自分見絶於¶左右矣而足下乃從三百里外辱書殷勤
中間稱謂過¶卑儼若後進之爲禮者豈僕所敢當哉僕年弱冠時
稍¶知學爲詩歌古文辭亦思奮其頭&KR0641;以附東南士大夫¶之後而
器識&KR0728;劣卒無成就一旦出仕於¶　朝不習世務&KR0070;遭轗軻於是
年比四十而精氣衰耗頭<md:KR4f0020_WYG_032-14a>¶白齒豁翻然思退不復敢以文學之事
與士大夫度長¶絜大久矣不意足下過采其虚譽謬加推許且又
紆其¶詞曰未讀僕之文究不敢深信夫足下疑僕是也猶幸¶僕與
足下文疏而誼淺耳萬一朝夕過從得盡讀僕之¶文觀其行事而
聽其議論則必且誚之爲迂詆之爲誕¶爲偽矣夫豈獨疑焉而已
乎然竊惟髙義不敢不報嘗¶聞儒者之言曰文者載道之器又曰
<pb:KR4f0020_SBCK_032-8a>
未有不深於道而¶能文者僕竊謂此言亦少夸矣古之載道之文
自六經<md:KR4f0020_WYG_032-14b>¶語孟而下惟周子之通書張子之東西銘程朱二子之¶傳
注庶㡬近之雖法言中說猶不免後人之議而况他¶文乎至於爲
文之有&KR0009;託也此則出於立言者之意也¶非所謂道也如屈原作
離騷則託諸美人香草登閬風¶至縣圃以&KR0009;其&KR1325;狂司馬遷作史
記則託諸游俠貨殖¶聶政荆卿輕生慕義之徒以&KR0009;其感激憤懣
者皆是也¶今足下當浮靡之日獨侃侃持論以爲文非明道不可¶
洵乎豪傑之士超越流俗者也而顧以&KR0009;託云云者當<md:KR4f0020_WYG_032-15a>¶之又謂惟
道爲有力則僕不能無疑僕嘗徧讀諸子百¶氏大家名流與夫神
仙浮屠之書矣其文或簡錬而精¶麗或䟽暢而明白或汪洋縱恣
逶迤曲折沛然四出而¶不可禦葢莫不有才與氣者在焉惟其才
雄而氣厚故¶其力之所注能令讀之者動心駭&KR0334;改觀易聽憂爲
之¶解頤泣爲之破涕行坐爲之忘寢與食斯已奇矣而及¶其求之
<pb:KR4f0020_SBCK_032-8b>
以道則小者多支離破碎而不合大者乃敢於¶披猖磔裂盡決去
聖人之畔岸而翦㧞其藩籬雖小人<md:KR4f0020_WYG_032-15b>¶無忌憚之言亦常襍見於中
有能如周張諸書者固僅¶僅矣然後知讀者之驚駭改易𩔖皆震
於其才懾於其¶氣而然也非爲其於道有得也吾不識足下愛其
文將¶遂信其道乎抑以其不合於道遂幷排黜其文而不之¶録乎
夫文之所以有&KR0009;託者意爲之也其所以有力者¶才與氣舉之也
於道果何與哉古人之爲文也其中各¶有所主有假文以明道者
有因文以求道者有知文而¶不知道者足下好古博文孜孜肆志
於詞章之學積歲<md:KR4f0020_WYG_032-16a>¶年於此儻又能因之以闚見大道之端倪則雖
以僕之¶&KR0728;劣衰耗且將欣然執鞭之不暇如曰吾所寄託皆道¶也
僕未讀足下之文不知其視周張諸書醇疵得失相¶距㡬何而立
說云云則無乃近於如前之所述儒者之¶夸辭乎㦲故終不能無
疑僕之疑足下亦猶足下之疑¶僕也文雖小技然而其原不深者
<pb:KR4f0020_SBCK_032-9a>
其流不長古人所以¶取喻於江海也誠欲進求作者之指要則上
之六經三¶史具在次之諸子百氏下訖唐宋大家諸集亦具在足<md:KR4f0020_WYG_032-16b>¶下習之既久而翫之既熟矣其詳擇而審取焉可也顧¶舍此不論
而區區惟嘉靖隆慶諸君子是詢溯流而&KR0111;¶原非所仰望扵足下
也意者矜僕之&KR0728;劣姑欲借此以¶少嘗試之耶則僕所不能測知
者矣僕過不自量畧陳¶其迂誕之說伏祈賜之教誨敢不唯命是
聽琬頓首不¶宣¶
　　荅陳靄公書二¶
琬啓前倉卒報書媿無以仰副足下之意兹者休沐少<md:KR4f0020_WYG_032-17a>¶暇故願更
竭其愚來書論文以明道立說僕一讀再讀¶歎為知言竊意足下
於此必當上述孔孟次陳濂洛𨵿¶閩之書最下亦當㫄采前明薛
文清王文成陳公甫羅¶逹夫諸賢之說爲之折衷其異同硏晰其
醇駁而相與¶致辨於微芒疑似之間庶乎於道無&KR0018;矣而不虞書
<pb:KR4f0020_SBCK_032-9b>
末¶乃泛及於晚近諸君子也然則足下之意固不在於道¶亦止以
其文而已如以文言之則大家之有法猶奕師¶之有譜曲工之有
節匠氏之有繩度不可不講求而自<md:KR4f0020_WYG_032-17b>¶得者也後之作者惟其知字
而不知句知句而不知篇¶於是有開而無&KR1782;有呼而無應有前後
而無操縱頓挫¶不&KR0652;則亂辟諸驅烏合之市人而思制勝於天下
其不¶立敗者㡬希古人之於文也&KR0045;之欲其髙歛之欲其深¶推而
逺之欲其雄且駿其髙也如垂天之雲其深也如¶行地之泉其雄
且駿也如波濤之洶湧如萬騎千乘之¶奔馳而及其變化離合一
歸於自然也又如神龍之蜿¶蜒而不露其首尾葢凡開&KR1782;呼應操
縱頓挫之法無不<md:KR4f0020_WYG_032-18a>¶僃焉則今之所傳唐宋諸大家舉如此也前明
二百七¶十餘年其文嘗屢變矣而中間最卓卓知名者亦無不¶學
於古人而得之羅圭峰學退之者也歸震川學永叔¶者也王遵巖
學子固者也方正學唐荆川學二蘇者也¶其他楊文貞李文正王
<pb:KR4f0020_SBCK_032-10a>
文恪又學永叔子瞻而未至者¶也前賢之學於古人者非學其詞
也學其開&KR1782;呼應操¶縱頓挫之法而加變化焉以成一家者是也
後生小子¶不知其說乃欲以剽竊模擬當之而古文於是乎亡矣<md:KR4f0020_WYG_032-18b>¶今足下之言曰無寄託而專求之章法詞令則亦木偶¶之形支離
之音是見後生之剽竊模擬而故爲有激之¶言也由僕觀之非窮
愁不能著書古人之文安得有所¶謂無&KR0009;託者㦲要當論其工與
否耳工者傳不工者不¶傳也又必其尤工者然後能傳&KR0070;千百年
而終於不可¶磨滅也孔子曰言之無文行而不逺夫有篇法又有
字¶句之法此即其言而文者也雖聖人猶取之而足下顧¶得用支
離木偶相鄙薄乎噫何其過論也僕不佞不足<md:KR4f0020_WYG_032-19a>¶與知乎此語狂且
&KR0033;祈賜裁荅琬再頓首¶
　　與計甫草論道書¶
昨相見時足下曾說論語朝聞道一章悤悤未暇徃復¶然不可遂
<pb:KR4f0020_SBCK_032-10b>
已聊爲足下陳之足下謂孔子所聞者非日¶用常行五倫之道私
心竊有未安君子之道四所求乎¶子臣弟友者此中庸孔子之言
也夫道若大路然堯舜¶之道孝弟而已矣者孟子之言也足下亦
嘗降心於中¶庸孟子諸書而濳味其旨乎否也五倫之道非他即
其<md:KR4f0020_WYG_032-19b>¶賦於天爲命禀於人爲性發於知&KR0116;之靈而爲心者也¶是故聖
人之存心存此而巳復性則復此而已逹天知¶命亦逹此知此而
已儻使舍其日用常行而欲求所謂¶性命於怳惚不可知之地是
異端也是淫詞邪說也足¶下顧引子貢之不可得聞爲證而盛言
是道有不傳之¶秘則㡬以佛氏之無法可說與不立語言文字者
待聖¶人矣不知足下將援佛以尊孔子耶抑誣之也朱注之¶釋不
可得聞曰教不躐等其說甚爲易曉而足下棄置<md:KR4f0020_WYG_032-20a>¶不用足下之於
朱註也童而習之既用之以補諸生又¶用之以入上舍又用之以
舉郷試而柰何獨悖其說於¶講學耶夫上之則誣孔子下之則悖
<pb:KR4f0020_SBCK_032-11a>
朱子無一可者也¶得非有所陷溺而致然與足下又謂日用常行
之道雖¶下愚亦可與聞當無所俟乎孔子此益誤矣自大道不¶明
而諸子紛紜之學以熾或遯於虚無或騖於名法或¶流入於尚同
兼愛敢爲放言髙論以炫惑天下之聰明¶天下將靡然從之而其
他則又有鬻拳之忠申生之孝<md:KR4f0020_WYG_032-20b>¶荀息之不食言郷原之徒之廉潔
忠信𩔖皆道之所不¶與者故聖人以聞道爲難講之不厭其詳辨
之不嫌其¶審舉凡非禮之禮非義之義無不研晰而折衷之以明¶
其毫𨤲千里之謬而一返之乎中正然後得爲聞道孔¶子之言聞
也又豈佛氏之聞熏聞&KR0113;耳門圓照三昧之¶說㦲足下素習禪宗
宗門之教機鋒義諦固有不可思¶議者然欲合孔子之道與禪爲
一則辟諸傾乳入酒終¶於酒乳俱敗矣愚願足下愼之母使爲知
道者所笑<md:KR4f0020_WYG_032-21a>¶　　與王敬哉先生書
<pb:KR4f0020_SBCK_032-11b>
琬少孤失學不能通知先王六藝之旨幸而習爲時文¶得竊科第
叨居郎署之末當此之時氣盛志銳方欲自¶奮於功名之途猶未
暇學也曾不&KR0070;載不幸而橫被詿誤左官司¶城退與胥史爲伍加
以文牒簿書之繁奔走期㑹之冗自分力不能任¶當無復振&KR0120;之
日矣而㑹上官念其文士又哀憐其以非辠被黜稍寛假之以時
日然後得從容閉户¶盡發其所藏六經三史詳讀而細繹之則又
其識不能¶窮義理之微其才不能逹古今之變雖時時憊精疲思
作<md:KR4f0020_WYG_032-21b>¶為文章以求發攄其感憤不可如何之心而蹇澀&KR0728;劣卒無以
進¶希作者之萬一宜在擯而不録之列久矣而不謂虚名¶之得徹
左右也伏惟先生年雖至而志益勤位雖尊而¶德益懋勳名學術
載於史書而逹於海内士大夫之口¶此豈後進小生所宜以其菲
才淺識蹇澀&KR0728;劣之文上¶塵門下之觀覽而禆補其毫末者㦲顧
先生惓惓懇懇下文不倦誠有¶合於周詩遐不作人孟子樂育英
<pb:KR4f0020_SBCK_032-12a>
才之義故雖陋劣如¶琬者亦䝉記憶而見齒其姓氏琬過不自量
深以得出於大賢之門爲<md:KR4f0020_WYG_032-22a>¶喜然而實非其人也竊恐有累先生知
人之明與其好¶士之雅是以遲囘瞻顧且前且却者&KR0070;月於此昨
錢進¶士中諧復傳述先生之言欲觀其所爲襍文故敢繕冩¶舊作
序傳十篇伏祈賜之教誨不勝惶愯待命之至¶
　　荅王玉銘先生論兵餉書
昨接手教極論兵餉事宜上述明初設餉司之義次述倪鴻寳先
生幷新舊練餉三司爲左右二司之故謬許琬在部能不辟勞怨
誘之使言誠見先生憂勤　國家至意雖家食未嘗頃刻&KR0111;也然
今之事𫝑大叚與徃日不同漢堂上所心疑者司屬有弊耳琬未
審其獨疑漢司乎抑幷疑滿司也漢司發一議具一稾上不能得
諸堂上次不能得諸同官最下不能得諸書辦其亦何弊之敢爲
而顧以此疑之亦少過矣所可慮者書辦𠋣滿司爲城社滿司借
<pb:KR4f0020_SBCK_032-12b>
書辦爲囊橐從來局面本不可破徃日正頼先生不惜齒頰與之
枝梧耳今則不然漢堂上之於滿司官也執禮甚恭聽其言如響
今日改一漢稾而曰唯唯明日改一漢稾而又曰唯唯然則滿司
其何所憚而無弊㦲琬見自今以徃書辦視漢堂上如騈拇視漢
司官如贅肬日復一日漢人之權必盡爲書辦所移而不之覺也
局面一壞何所㡳止琬竊痛之過不自料遂不能黙黙其間然而
猶未敢盡言也言諸司中者什三四而止耳言諸堂上者什一二
而止耳顧且羣&KR0120;而譁焉不以爲愚則以爲狂且𡚶使琬得盡吐
之其受&KR0618;當如何也然則先生知琬之不避勞怨而抑知其欲言
而不得言者乃更多也左右二司誠不可廢矣然琬左司官也儻
一旦昌言無諱必不但譁爲狂且愚而已必謂琬隂有所不便而
陽駕之於公論則是琬乃蠧之魁也夫孰能聽之哉&KR0070;月已來事
埶譸張執掌更換户部之是非利&KR0675;當事所𨤲剔者㡬何建豎者
<pb:KR4f0020_SBCK_032-13a>
㡬何其於先生所謂提綱挈領爲國家&KR0070;千百年之計者未審
有當豪毛否也左司既廢琬於歷年存賸兵餉見在清查但求㓗
身寡過而去如先生之言非琬所能及亦非所敢知也伏惟先生
垂察
　　荅李舉人論以史證經書¶
昨足下見琬春秋諸論遽䝉手教之辱謂古人以經證¶史不以史
證經解經諸作不當參以後世事其說甚辨¶然非琬所敢安也琬
不能探援祕籍以相醻荅試舉里<md:KR4f0020_WYG_032-22b>¶塾諸童䝉所&KR0106;誦者爲足下言
之幸足下少降心平氣¶而聽焉昔子程子之傳易也於屯之九五
則引魏髙貴¶鄉公唐僖昭二宗以證之於師卦則引淮隂侯於六
五¶則引郭子儀相州之敗以證之於否之九五則引王允¶李德&KR0073;
以證之於遯之彖於未濟之九二則又引王允¶謝安子儀李晟以
證之於坎之六四納約自牗則引漢¶四老人之定太子爲之反覆
<pb:KR4f0020_SBCK_032-13b>
其故而痛切申明之此即¶解經者以史證經之明驗也如其不可
以爲證則淮隂<md:KR4f0020_WYG_032-23a>¶侯以下諸人之事豈不皆出於史乎至於楊廷秀
易傳¶引史尤多其他若胡康侯之傳春秋鄭伯謙之論周禮¶舉莫
不然彼歐陽永叔蘇明允諸作偶不及史耳非其¶果不可以證經
也如果不可以為證則易春秋傳與太¶平經國書決不𡚶引漢唐
也明矣抑琬又聞春秋經中¶之史不當用易詩禮三經爲比今之
士大夫果能上下¶&KR0070;千百年悉取春秋與漢唐宋之所以安危治
亂以訖君¶子小人之用舍進退或同而異或異而同者無不哆口<md:KR4f0020_WYG_032-23b>¶抵掌馳騁徃復其間而又能著諸文章成一家言以爲¶後世有國
有家者之龜鑑此亦曠代之軼才也雖使借¶經立說而參之以後
世之事謂之以史證經可也謂之¶以漢唐宋之史證春秋之史亦
無不可者其殆子朱子¶所云解經而通世務者也惜乎今猶未見
其人而琬又¶學識憃&KR0728;不足以任之耳足下宜早自奮勉用此倡
<pb:KR4f0020_SBCK_032-14a>
導¶後生而顧爲之詞曰史不可以證經然則琬尚奚望哉昌¶言無
忌希賜裁荅<md:KR4f0020_WYG_032-24a>¶　　與梁曰緝論𩔖稾書¶
今之讀某文者不曰祖廬陵即曰禰震川也其未讀某¶文者亦附
和云云悠悠耳食之論某聞之未嘗心服而¶首肯也何也凡爲文
者其始也必求其所從入其既也¶必求其所從出彼句剽字竊歩
趨尺寸以言工者皆能¶入而不能出者也古今人雖不相及然而
學問本末莫¶不各有所㑹心與其所得力者即父子兄弟猶不相
假¶借而况廬陵震川乎以某之文上視二君子其氣力之厚<md:KR4f0020_WYG_032-24b>¶薄議
論之醇疵局法之工拙固已大相區絶矣至其得¶力㑹心之所在
可以自喻不可以語人亦豈能驅之使¶盡同古人邪某嘗自評其
文葢從廬陵入非從廬陵出¶者也假使拘拘歩趨如一手模印辟
諸輿臺皁𨽻且不¶堪爲古人臣妾况故與之揖讓進退乎宜乎譽
<pb:KR4f0020_SBCK_032-14b>
某而某¶不之許也今䝉先生云云實爲㢡&KR1093;過當至謂原流派¶別
出於南渡諸家苟非知已不能深悉其本末洞然如¶此也彼耳食
附和之輩駢足林立果有當於某否耶又<md:KR4f0020_WYG_032-25a>¶某初不解作詩十年以
來信口率筆尤與唐人相濶近¶以&KR0070;詩示人其人報之曰盛唐盛
唐某駭詢其故則曰¶此某公之言也士大夫徃徃𩔖此姑述之以
助左右一¶笑¶
堯峯文鈔卷三十二¶終
　康熙壬申三月十日已未謹録於樸學齋
<md:KR4f0020_WYG_033-1a>¶
<pb:KR4f0020_SBCK_033-1a>
堯峯文鈔卷三十三　門人𠊱官林佶編
