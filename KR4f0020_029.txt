# -*- mode: mandoku-view -*-
#+TITLE: 堯峰文鈔
#+DATE: 2015-09-23 10:29:58
#+PROPERTY: JUAN 29


　序六(共十四首)¶
　　王敬哉先生集序¶
敬哉王先生不逺三千餘里示琬文集六卷琬受而卒¶業歎曰富
矣美矣琬聞之文者貫道之器故孔子有曰¶文不在兹乎孔子之
所謂文葢謂易詩書禮樂也是豈¶後世辭賦章句區區儷青妃白
之為與孔子既殁漢儒<md:KR4f0020_WYG_029-1b>¶收拾&KR0064;秦燼燬之餘修明講習可謂勤矣
然而言易者¶不知天人貫通之旨而溺於納甲卦氣之說言詩者
不¶知王國盛衰之原而溺於四始五際之說言書者不知¶二帝三
王所以致治之大本大用而所爭者文王改元¶周公踐胙之說至
於禮樂又徃徃有其義而不知習其¶儀有其器而不知名其物甚
則溷以圖䜟襍以譌偽而¶孔子所刪述之文不晦即亂夫日月星
辰天之文也山¶川草木地之文也易詩書禮樂諸經人之文也人
<pb:KR4f0020_SBCK_029-1b>
之有<md:KR4f0020_WYG_029-2a>¶文所以經緯天地之道而成之者也使其遂流於晦且¶亂則
人欲日熾彞倫日斁天地之道將何所託以傳㦲¶嗣後陵遲益甚
文統道統於是岐而為二韓柳歐陽曾¶以文周張二程以道未有
彚其源流而一之者也其間¶&KR0117;剔義理之絲微鑽硏問學之根本
能以其所作進而¶繼孔子者惟朱徽國文公一人止耳儻微文公
論說之¶詳辨晰之力則向之晦者㡬何而不熄向之亂者㡬何¶而
不澌滅蕩盡也然則使孔子之文踰&KR0070;十傳不墜葢<md:KR4f0020_WYG_029-2b>¶文公之力居
多今距文公又五百年所矣而繼之者無¶其人或有其人矣而琬
僻處海陬猶未有見焉此所以¶日夜流連太息不能無望於世之
學者也及觀先生所¶示其辭質而贍其義簡而明求諸文公諸書
無所不合¶於以輔翼傳注而䟽通易詩書禮樂之文庶㡬由文公¶
而遂溯孔子者與吾然後知天之未喪斯文殆自孔子¶以來訖於
今如一日也語云賢者識其大者不賢者識¶其小者琬亦嘗好學
<pb:KR4f0020_SBCK_029-2a>
深思力期從事於此固不敢自安<md:KR4f0020_WYG_029-3a>¶於不賢而氣昏質惰雖欲勉進
賢者之域以求溯孔子¶之所謂文而終不能逮也故願附名先生
文集之末述¶其所見以求正於先生云¶
　　金正希先生遺稾序¶
正希先生諱聲休寧人正希其字也中崇禎戊辰進士¶選翰林院
庶吉士歷官修撰至兵部右侍郎殉難死死¶三十年而先生從子
賁與其兄敦澄彚&KR0531;先生時文稾¶若干首而命予序之予惟自有
明以來國家令甲刱設<md:KR4f0020_WYG_029-3b>¶五經四子八股之業以爲進退士子之具
當其盛也舉¶凡魁人傑士與夫公卿將相戡定禍亂通逹時務之
流¶胥從此出而其文章亦皆昌明博碩妙於語言為學者¶所宗雖
名為時文而求諸古人葢未有不合者也&KR1842;及¶神宗之末文體日
益以壞而士習亦日益以變廟堂之¶中門户相角人主&KR0012;立於上
士大夫朋比於下曾不&KR0070;¶紀遂蹙社稷而覆之嗚呼國運之治亂
<pb:KR4f0020_SBCK_029-2b>
人材之賢不肖¶吾固於時文驗之矣時文之靡爛詭異此即五行
傳所<md:KR4f0020_WYG_029-4a>¶謂言之不從之孽也顧先生於明季獨慨然以國事為¶巳任
㩻䧢兵間&KR0070;被黨人所搤而志不少衰卒之建立¶卓卓如此抑何
壯也間嘗取其時文諷誦而紬繹之大¶率以灝瀚之氣雄放之才
沈幽陗抜之思馳騁上下於¶思泉震川鹿門諸作而自名一家上
之硏極天人次之¶講明經世有用之學而於前古盛衰治亂廢興
得失之¶故尤惓惓微寫其意而見諸議論翰墨之間闚其所得¶視
全盛時作者無異可謂淳且厚矣惟其所得之淳且<md:KR4f0020_WYG_029-4b>¶厚故能不為
威訹不為利誘雖至於捐軀截脰以死而¶曾勿之恤也先生之死
豈世之小大夫猝焉與患難相¶偪所可得而遽辦者㦲不然使用
剽竊牽綴浮游不根¶之文以徼幸功名於一旦其人若風中之蓬
水上之梗¶靡靡然一無足恃而望其異時之有所建立豈不難乎¶
此先生之文所以彌可貴愛也子故願縣此若干首於¶國門以示
<pb:KR4f0020_SBCK_029-3a>
學者云¶
　　襲&KR0181;樓文集序<md:KR4f0020_WYG_029-5a>¶嘉興李君明逺其先世都運公以乙科起家累官至兩¶淮運使嘗
受業顧端文公習其風流餘韻中朝爭以東¶林黨人目之殁而錢
尚書牧齋銘其墓稱公少而其詩¶多名章麗句為文人長而淹經
術&KR0018;經濟為通儒晩而¶廉辨幹逹為能吏其見推服如此於是君
以諸孫與其¶再從兄曉令繼之皆用文學有聞於東南又皆游牧¶
齋及張翰林西銘之門是時文社方大熾君兄弟又張氏¶髙第弟
子世居長水之上四方好事輕舟過長水詣門<md:KR4f0020_WYG_029-5b>¶投謁者連日夜不
絶而曉令尤重然諾性剛&KR0514;好嫚罵¶由是為怨家所中屢傾其産
千金曉令既殁有子斯年¶武曾才名相頡頏其年皆少於君君則
復以所長角逐¶其間垂老猶不少倦予嘗歎長水一隅之地居人
僅&KR0070;¶千家而李氏百年之間科名蟬連衣冠都雅其子弟耳¶濡目
<pb:KR4f0020_SBCK_029-3b>
染無不自澤於學者何其盛也君雖轗軻不偶然¶自少家居則有
都運公為之祖有曉令為之兄在外則¶有牧齋西銘與其同門諸
名士為之師若友故其學易<md:KR4f0020_WYG_029-6a>¶進而其聲望易起最後復有斯年昆
季為之族子晨夕¶&KR0459;問起居相與倡醻詩歌硏磨古文辭之曲折
遂以是¶娛其老而忘其貧則君之所得者不可謂不厚且幸矣¶武
曾在京師尤善予君以武曾書造予堯峯山中屬予¶序其文集且
追述社中諸故事娓娓可聽予謂君之詩¶文既行於世四方士大
夫必有讀之而知君者至其家¶世問學之原委則讀者未必能盡
知也予故次其始末¶以復於武曾而寓君俾冠諸卷首焉<md:KR4f0020_WYG_029-6b>¶　　喬石林賦草序¶
先是¶　天子既下薦舉之詔四方搢紳降及山林韋素之士咸¶集¶
　闕下諸以才藝相炫燿者甚衆而中書喬子石林尤能¶絶出其
輩行當¶　御試文賦之日侍衛諸近臣環列左右他人方濡墨屬
<pb:KR4f0020_SBCK_029-4a>
稾作囁嚅瑟縮狀石林則已展卷疾書千餘言立成起<md:KR4f0020_WYG_029-7a>¶顧日晷猶
未是也琬與同試者㫄睨其所為未嘗不太¶息折服既而石林名
在第五琬亦濫廁五十人之列奉¶　旨授翰林院官將共入史館
有日矣於是石林盡出平¶時所擬賦草示琬凡如干篇琬受而讀
之見其命意則¶根體要摛辭則趨雅正故能麗而不淫典而有法
信乎¶其華國之選也或謂賦家宜於侈靡史家宜於簡&KR0033;二¶者之
學不同今使石林以賦才司纂修得母用違其長¶與琬曰非也登
髙能賦可以為大夫古之所謂大夫者<md:KR4f0020_WYG_029-7b>¶求諸周官如太史小史内
史外史之屬皆在焉不必其¶無兼才也劉向&KR0045;雄之於漢也葢嘗
葺天漢以後諸故¶實訖於元成哀平以續史記矣及考其騷賦之
作則又¶卓然有名如向之九歎雄之長&KR0045;挍獵反騷諸文是也¶世
稱班固漢書文贍事詳過於史遷而東西都賦則又¶叙述山川之
險都邑之雄宫闕掖庭之麗而究歸於靈¶臺辟雍明堂風化之盛
<pb:KR4f0020_SBCK_029-4b>
其辭閎深灝衍雖後有作者硏¶思十年亦不能稍加焉孰謂長於
此者必不長於彼與<md:KR4f0020_WYG_029-8a>¶石林之爲良史才吾即以其賦知之矣抑琬
猶有感焉¶昔賢歎爲賦乃俳史遷亦言文史星曆近乎卜祝之間¶
二者之學見輕於前代如此比者¶　天子恢張文治尊崇儒術其
於薦舉諸臣徃徃&KR0236;之以¶金粟勞之以饗燕繼又寵之以清華絶
非前代所及使¶盡得石林輩兼才以應之是誠可以不媿顧琬則
非其¶人也葢自予告以來才華刋落舊聞放失既不能出駢¶四儷
六之辭以續騷頌又不能&KR0224;羅勝國之典章上下<md:KR4f0020_WYG_029-8b>¶二百七十餘年
之人物以資筆削乃欲歩趨石林之後¶塵其能勿汗顔而捼手乎
方惴惴然以上羞¶　朝廷下貽藝林之玷爲懼宜乎讀石林諸賦
而不勝其¶羡且慕也遂援筆序之不獨&KR0064;&KR0045;其賦心之工亦欲以¶
史才之良如&KR0045;班比者厚致望於石林云爾¶
　　願息齋集序
<pb:KR4f0020_SBCK_029-5a>
義理之學一也經術之學一也史學一也辭章之學又¶一也學至
於辭章疑&KR0002;稍易而世之文士終其身憊精<md:KR4f0020_WYG_029-9a>¶竭神於中卒未有造
其全者杜子美之詩舉世宗之號¶為集大成矣而無韻之言輙不
可讀蘇明允曾子固皆¶不長於詩子瞻之於詩若文雄邁放逸其
天才殆未易¶㡬及而&KR0029;聲為小詞則不如周秦逺甚儻猶輪人不
能¶造弓圬人不能操斧斤以斲櫨椽也惟其憊精竭神於¶一藝夫
然後可以盡其變而入於神且化所謂藝之至¶者不兩能與若吾
友徐子竹逸則不然徐子與予同年¶生間嘗聚首都下既而釋褐
永昌推官别去踰二十年<md:KR4f0020_WYG_029-9b>¶始復相見於吳門出其著述凡&KR0002;干卷
予受而讀之其¶詩歌甚工也古文辭又工至如酒䦨游戯屈其體
格以¶見於小詞則又工古人之所難徐子之所易微獨其才¶識氣
力有以捷出乎衆也葢徐子家世義興生長山水¶奥區若銅官善
卷張公汣里之勝固已飽聞而飫見之¶矣及其奔走西南諸徼則
<pb:KR4f0020_SBCK_029-5b>
又舉危崖陗壑重淵修阪魚¶龍之所都虎豹蝯猱之所穴與夫箐
谷之窅深花木之¶秀麗蟲鳥羽毛之怪竒蜎好者無不閱之於目
&KR1158;之於心<md:KR4f0020_WYG_029-10a>¶而發之於文章加以宦游不逹則又裵囘險阻吁嗟轗¶
軻撫時觸物幽憤陫惻之思生焉故其所作&KR0011;皆得江¶山之助者
也抑予聞之道成而上藝成而下予與徐子¶皆老矣予年五十有
九而徐子又過之頿髪皓然顧猶¶角逐辭章精憊神竭而不知返
夫亦逺乎道矣盇相與¶刋落膚華棄捐楮墨以進求其上焉者乎
是則有先儒¶義理之學在今而後願偕徐子勉之¶
　　白石山房稾序<md:KR4f0020_WYG_029-10b>¶在昔有宋之興也同時以文章名世者世必推歐蘇曾¶王四家而
歐陽文忠公曾文定公王文公皆出於江右¶於是江右之文章衣
被海内逺近莫敢望焉葢其名山¶大川深林層壑涹迤㫄&KR0334;之氣
蓄久而不&KR0165;然後發為¶人傑如歐曾王三君子者是也嗣後人文
<pb:KR4f0020_SBCK_029-6a>
蔚興訖於明¶季兵燹之餘文獻漸以衰謝其巋然以宿德重望冠
冕¶江右者莫如侍郎石園李公今文饒先生則侍郎公之¶次君也
方侍郎公受知我<md:KR4f0020_WYG_029-11a>¶　世祖廻翔卿貳先生年尚髫齔即從游京邸
入則奉教¶於侍郎公出則與四方名公偉人相延接未嘗不趨其¶
下風而聆其緒論諸如國家之掌故古今之&KR0403;革一時¶之人物臧
否微而天人性命毫芒之辨顯而禮樂政事¶治忽之㡬盖悉已洞
諸措掌而瞭然於&KR0336;中矣侍郎公¶之配米夫人則又素嫺吟咏日
夜偕公唱和先生居家¶庭之側徃徃親承指授耳濡目染日以有
得及以髙第¶揀入翰林讀書玉堂之中扈蹕交㦸之内其才益髙
學<md:KR4f0020_WYG_029-11b>¶益博見聞益雄濶宏肆每著作一篇出士大夫必相傳¶頌以熟
葢先生之在¶　本朝不啻歐曾王三君子者之在有宋盛時也去
年春¶　天子特簡先生視學東南先生課士之暇裒其所為白¶石
山房文稾凡若干卷郵書示琬且曰吾子宜為之序¶琬惟古人之
<pb:KR4f0020_SBCK_029-6b>
於詩若文也有臺閣之體有山林之體居¶廊廟者長於臺閣守布
素者長於山林殆莫能相兼也¶先生則不然當其代言應制美盛
德之形容効太平之<md:KR4f0020_WYG_029-12a>¶潤色大者敷腴而有則小者簡核而有章(御/名)
若春華爛¶若文錦斯誠得臺閣之體者也至於登髙臨逺感時惜¶
别縁物托興撫事懷人則或淋漓盡態或激昂多姿窮¶哀樂之變
而極刻畫之工其於山林諸體又加長焉前¶人所不能兼者先生
顧獨得而兼之假令歐曾王三君¶子者復生於今世俾先生出其
翰墨發舒其所得以與¶之馳驅角逐吾未知其孰先而孰後也琬
老矣後先請¶告者踰十有七年窮邨僻壤之為居而田翁社父之
為<md:KR4f0020_WYG_029-12b>¶友雖間有所作亦祗知山林而已其於所謂臺閣者雖¶憊精竭
思未能窺及其堂奥之萬一故滋歎服於先生¶之有兼長也而樂
為之序若先生造士之勤涖政之肅¶持躬之介且峻則有都人士
之歌頌在不及贅云
<pb:KR4f0020_SBCK_029-7a>
　　蘧歩詩集序¶
唐詩以杜子美為大家宋詩以蘇子瞻陸務觀為大家¶此三家者
皆才雄而學贍氣俊而詞偉雖至片言隻句¶徃徃能寫不易名之
狀與不易吐之情使讀者爽然而<md:KR4f0020_WYG_029-13a>¶&KR0116;躍然而興固非餖飣雕畫者
所得彷彿其萬一也吾¶友徐子泰初為吾師致公先生季君年雖
少而材器頴¶敏以翩翩貴公子顧不墮紈綺裘馬之習循雅自愛
善¶於屬文&KR0070;見賞拔於學使者又以其暇發為詩歌小詞¶皆出入
三大家之中沈酣濯磨不已故其句法字法森¶然悉有來處寖為
大江南北諸名士所稱許誠吾師克¶家之子也今年夏來游吾門
吾叩其學譬之繰絲引泉¶愈出而靡窮讀其所贄蘧歩詩集其麗
也如初霞之映<md:KR4f0020_WYG_029-13b>¶朝陽其秀也如寒潭之印秋月其蒼然而古也如
喬松¶之㫄挐&KR0033;上繪畫之所不及也吾見其進而不止則又¶如枿
木之春榮而潮汐之晝夜涌也平時得力於三大¶家之法深矣雖
<pb:KR4f0020_SBCK_029-7b>
然詩之有法凡以求工也吾之告徐子¶者其在捨法而超然上之
乎葢徐子知進乎法者之工¶而未知忘乎法者之尤工也苟忘乎
法則與承蜩弄九¶郢人之運斤庖丁之解牛無異葢技也抑有道
焉如是¶而汪洋閎肆左右逢源雖與子美子瞻務觀三大家者<md:KR4f0020_WYG_029-14a>¶並
驅先後以傳於世亦不難矣¶
　　董御史文集序¶
徃時君為御史與予及葉尚書子吉李僉事元仗之屬¶凡&KR0070;輩聚
於京邸以詩歌古文詞相磨礪甚樂也君嘗¶延合肥龔端毅公宴
小閤中予得與焉三人者促席劇¶論上溯掌故之&KR0403;革下及文章
之正變娓娓至丙夜不¶休公撃節大喜為舉爵無算肴核俱盡君
出虀&KR0609;佐之¶酒罷則晝漏上十餘刻矣當是之時端毅公以文教
主<md:KR4f0020_WYG_029-14b>¶盟於上予黨&KR0070;輩復左推右輓其間故四方人士無不知¶玉虬
之詩若文者既而君以&KR0033;言左官歸里予亦引疾請¶告毘陵距吾
<pb:KR4f0020_SBCK_029-8a>
地不&KR0070;舍顧予僻居山村音問稀濶雖一再¶訪君於虎丘不復能
論文如京邸時矣去年秋君便道過¶予草堂出其所撰楊將軍賜
物記且指且諷意頗自得自¶言病脾不飲惟&KR0070;啖其所攜藥物而
已予窺君容色甚旺¶以為雖老而未衰也而君竟以脾疾不起其
&KR0012;某葺君遺¶文若干卷請序卷首君自少博聞縱攬諸凡杜韓名
篇蘇<md:KR4f0020_WYG_029-15a>¶黃快句一一成誦在口尤酷嗜左氏司焉氏歐陽氏之文¶予
在京邸見其所鈔史記勾乙叚落薈蕞成文悉井井有¶法故其發
諸翰墨或流宕竒肆或艱深典奥不名一家晩¶歲濳心三禮之學
衆言淆亂必折而一之譌謬相承必&KR0117;¶而正之未嘗苟同亦不為
苟異集中所載經說猶班班可¶考惜乎不假以年而遽殁也予小
於君僅一歲衰疾方甚¶下筆不&KR0070;行輙頭岑岑欲卧其能叙君之
文乎追維徃事¶相去㡬二十年端毅公宰木已拱其他&KR0070;輩論文
京邸者<md:KR4f0020_WYG_029-15b>¶亦十無一二在矣杯酒笑談之雅怳然夢寐有足嘅者¶故
<pb:KR4f0020_SBCK_029-8b>
不辭其&KR0012;之請而聊述梗㮣如此¶
　　春草軒小稾序¶
處士君諱逺臣字孔輿姓華氏世為無錫鉅族少孤而¶貧事其母
以孝養稱長而習舉子業且濳心先儒義理¶之學明祚既訖遂歎
息曰先儒有云學道而應舉譬諸¶避人而入市也於是絶意進取
大肆力於詩文來吳門¶徧從前明士大夫游遨靈巖鄧尉間所賦
詩益多名春<md:KR4f0020_WYG_029-16a>¶草軒小稾未及版行於世也既殁之十有九年見夢
其¶子佺曰若方鋟吾詩宜乞汪鈍翁序之佺是時已棄儒¶初不知
鈍翁誰也寤而歷訪親故知其為予因介中表¶周生子贍詣予請
序予讀其詩氣平而語和不失古詩¶人之教非若麥秀黍離感憤
怨懟者比信乎可傳者也¶雖然周有占㝱之官所掌六㝱曰正曰
噩曰思曰寤曰¶喜曰懼&KR0002;華生所萝於斯六者果何徵耶詩文小
伎學¶道者恥為之君墓木且拱矣而猶惓戀不忘耶當君之<md:KR4f0020_WYG_029-16b>¶生也
<pb:KR4f0020_SBCK_029-9a>
與予氏名不相諳聲問不相接未嘗有杯酒硯席¶之雅及其殁也
而顧知之地下耶予之窮於世久矣杜¶門空山士大夫好予者無
㡬而君之靈爽乃獨愛慕如¶此耶豈&KR0017;神所好惡視人世遽相逕
庭耶予不幸少學古¶文辭晚而衰病荒落自分且湮滅無聞焉&KR0002;
君之所作¶顧已藉藉騷人逸士之口反欲託予之餘波殘&KR0395;然後¶
能不朽耶是皆未可以爲信也抑聞之知道者曰生猶¶萝也死猶
&KR0116;也君既&KR0116;矣而予方十沉九浮於碌碌塵<md:KR4f0020_WYG_029-17a>¶&KR0381;之内顧令以夢中
之語傳覺者於不朽則君之爲計¶左矣特以生之來請也其辭也
哀而思傳先公之詩其¶志又甚&KR0192;易所謂子克家者也予故不能
嘿嘿云¶
　　張青琱詩集序¶
昔賢論文有二體有臺閣之體有山林之體惟詩亦然¶鋪&KR0045;德伐
磊落而華贍者臺閣之詩也裵囘景光雕&KR0355;¶而纎巧者山林之詩
<pb:KR4f0020_SBCK_029-9b>
也舂容翺翔澤於大雅者臺閣之¶詩也悲嘑憤嘅鄰於怨誹者山
林之詩也是故王公大<md:KR4f0020_WYG_029-17b>¶人之所賦讀之如伐鼍鼓如考鯨鏞如撫
琴瑟之和平¶臺閣之詩也騷人思婦之所吟讀之如撃土壤如叩
瓦¶缶如聞蝯歗蟲鳴之凄清山林之詩也有唐諸名家若¶燕許之
巨麗李王錢劉之新逸皆臺閣之詩之屬也至¶於盧仝之怪竒李
長吉之&KR0531;削孟郊賈島之寒瘦則山¶林之詩之屬也為臺閣諸體
者宜貴宜壽考宜大其設¶施於世為山林諸體者宜不偶宜不永
年宜無所表見¶而自放廢於寂莫之瀕浩蕩之壄以此相士大率
皆然<md:KR4f0020_WYG_029-18a>¶獨扵吾友張君青琱失之青琱&KR0120;家中翰洊登曹郎駸¶駸乎
向用其平生歷臺閣之日居多舉凡見聞所經興¶㑹所觸無不寓
之於詩大章短什傳頌士大夫之口祭¶酒吳梅邨先生最善歌行
每推青琱長歌&KR0070;千言太息¶其不可㡬及所居與予比鄰&KR0070;用文
字相角逐青琱間¶出一篇予未嘗不瞠目而撃節也葢其體實有
<pb:KR4f0020_SBCK_029-10a>
合於所¶謂臺閣者然而官不越郎署年不及耄期最後遂轗軻¶困
頓以殁何其宜壽而弗壽宜貴而弗克大其設施與<md:KR4f0020_WYG_029-18b>¶予以是有感
也異時¶　天子右文¶　詔舉&KR0054;學宏儒¶　御試於體仁閣下而第
其甲乙假令青琱在列得奮其¶淹洽之學雄麗不羣之材抑&KR0045;上
下筆墨稍異即以掄¶首選非難而追惟青琱之殁也則已久矣予
以是重有¶感也於是其女夫金生名定者排葺遺稾若干卷乞予¶
序之予故論其大略亦藉以哀吾亡友云<md:KR4f0020_WYG_029-19a>¶　　問亭詩序¶
問亭先生固我¶　太祖髙皇帝之曾孫而¶　世祖章皇帝之再從
子也嘗出其所賦詩歌一編授簡¶於琬命為之序因復於先生曰
文者道之輿而詩又文¶之菁華寓焉者也昔者周公召公皆以周
之懿親夾輔¶王家翼亮&KR0070;世若文武肇造於前成康丕承於後誕
集¶大命以詒後之人實惟二公左右厥辟當其時僇力協<md:KR4f0020_WYG_029-19b>¶心㒺不
<pb:KR4f0020_SBCK_029-10b>
夙夜故能使盛德大業為周室冠宜無暇求工¶於一章一句與學
士大夫競能角長審矣然而考諸詩¶小序&KR0206;風七月鴟鴞東山周
公作也小雅常棣亦周公¶作也大雅公劉泂酌卷阿召公作也頌
清廟烈文諸什¶又周公作也其旨婉其思深其辭舂容而典麗後
之學¶者雖欲規模而則效之不可得也夫德業盛大既如彼¶詩歌
典麗又如此一何其有兼長與葢文以載道周召¶所得於道者深
斯不求工而無不工也今<md:KR4f0020_WYG_029-20a>¶　天子倡右文之治昭示薄海内外方
欲舉末俗而返之¶成周故於萬㡬清閑屢出¶　御製炳炳煌煌譬
諸列星二曜垂&KR0090;無極於是化之者¶近自本支逺暨臣庶率皆竭
蹶於藝苑囘翔乎文圃摛¶華擷薻應之若響而先生則尤¶　王家
之卓爾者也其學貫穿經傳錯綜典故而又深硏¶性命之指博求
天人之源先生之於道也琬誠愚陋不¶足闚測其所至&KR0002;其近體
之清新歌行之雄放所謂載<md:KR4f0020_WYG_029-20b>¶道之言之工亦既傳誦而屬和其一
<pb:KR4f0020_SBCK_029-11a>
二矣顧此豈足以¶槩先生㦲先生位雖尊養雖厚然猶未及見用
且復恥¶於求試故其長&KR0046;而靡燿耳儻¶　天子廸簡有道之佐一
旦得以懿親出&KR0009;心膂重任用¶俾恢張至治措天下於乂安然後
盡發其所工者上之¶作為雅頌以奏諸¶　郊廟施諸燕饗朝㑹必
能鋪&KR0045;先烈美盛德之形容次¶之采風謡陳勸戒惓惓反覆三致
意焉亦必與豳風七<md:KR4f0020_WYG_029-21a>¶月者比由此進厠周召二公之間誠未知其
孰先孰後¶也美㦲斯編其殆始基之矣琬雖病且衰謹拭目以竢¶
願覽觀先生制作之成焉¶
　　旅行日記小序¶
晉賢逾江省其外舅於巢徃返凡若干日同行者為周¶子青士相
與賦詩若干首合為旅行日記一卷予平生¶雖未嘗至巢然記中
&KR0001;載如南徐如廣陵如眞州皆予¶束髪以來奔走南北所習游之
地而白門鳳臺則又嘗<md:KR4f0020_WYG_029-21b>¶承乏奉使於此文章政事之餘弔金粉之
<pb:KR4f0020_SBCK_029-11b>
故蹟訪王謝¶之風流上下俛仰宜其發為詩歌以稍攄其藴積顧
才¶拙而思澁先後見諸&KR0083;墨者葢寂寥無㡬也今觀兩君¶子吟咏
之富能無媿乎當晉賢之徃返江上也賓朋親¶故相踵登臨酬酢
相錯由日記考之疑若無暇晷者而兩¶君子從容跌宕贈荅倡和
於其間口占手録比於宿搆¶至其意思之清新章句之工麗則又
皆不為苟作此予¶所尤媿者也俞子無&KR0651;言晉賢方戒期深秋將
偕二三<md:KR4f0020_WYG_029-22a>¶子由長興汎二汣探張公善權諸洞籃輿畫舫匏尊竹¶杖
媐游山林泉石之中其境益勝其所得之詩亦當益¶加恢竒予非
獨媿之而巳實不勝歎且羡焉姑附&KR0070;語¶於日記之末而又執筆
以竢¶
　　西郊汎雪倡和詩序¶
常熟蔣子文從所葺汎雪詩若干首幷系以圖成一卷¶如左予惟
汎雪韻事也汎雪而賦詩繪圖尤事之最韻¶者也雖然蔣子知雪
<pb:KR4f0020_SBCK_029-12a>
之可喜而未知其可畏也予在郎<md:KR4f0020_WYG_029-22b>¶署十餘嵗每遇雨雪則京師道
上馬牛車驢相蹂踐中¶間&KR0378;濘踰&KR0070;尺左右冰陵如山瀕晨入署
輙有顚仆之¶恐又嘗奏事¶　行殿夜半抵南海子風雪甚猛大聲
發林木間㡬於猿¶嗁&KR0017;歗燈火擈滅殆盡迷不知路㫄皇良久遇
&KR0016;者援¶之始得免及請告歸里冬杪過盱眙寒雲四集彌望無¶人
煙予方乗肩輿積雪覆輿盈寸輿人力倦不能荷衣¶&KR0724;皆溼手足
至僵凍欲裂上下齒&KR0366;撃矻矻有聲氣色<md:KR4f0020_WYG_029-23a>¶悉沮喪幸而前逹逆旅
則童㒒無不置酒相賀以為更¶生甚矣予之畏雪也至今偶一追
維猶不寒而㮚顧蔣¶子以高才生從容谿壑之間青簾畫舫與諸
賓客縱觀¶山雪舉酒吟賞且能見諸翰墨爭竒角勝刻畫盡致夫¶
蔣子不知雪之可畏猶予之不知雪之可喜也豈果雪¶有異㦲所
遭之㑹不同爾假令予前此脫去塵&KR0224;輕裘¶席㡌得徃從蔣子觀
雪於虞山雖風流藴藉或不足比¶肩羣賢然猶欲借酣呼眺望之
<pb:KR4f0020_SBCK_029-12b>
樂用以娛其情而寓其<md:KR4f0020_WYG_029-23b>¶志亦何不可喜之有予既自歎其所遭而
又羡蔣子之¶擅此最韻事也故願為之序¶
　　許南交送行詩序¶
荀卿子曰藝之至者不兩能古之才人求名於文墨之¶間未有能
以詩畫竝著者也有之自王摩詰始葢其才¶情氣韻得之有素每
一落筆莫不盡善故世之言詩晝¶者舉皆宗之嗣後若文與可之
竹蘇子瞻之樹石米元¶章之雲山人物庶乎其配詩以行然文米
率畫勝於詩<md:KR4f0020_WYG_029-24a>¶而子瞻則又詩勝於畫若摩詰所謂畫中詩詩中畫
者¶殆未能超然優入其域也則荀卿子之言猶信吾吳累¶百年來
士大夫兼長詩畫者殆不下&KR0070;十家而獨推沈¶啓南文徵仲為最
昔人謂沈畫神品文畫玅品得者寳¶之如拱璧至於其詩則後生
晩進從事文學者徃徃守¶一說而不能㑹通乎大全故至今持論
微有異同以視¶摩詰雖或未之能逮顧已頡頏乎文蘇之列矣虞
<pb:KR4f0020_SBCK_029-13a>
山許¶某南交其家世故多顯者顧獨沉酣詩畫中歌行近體<md:KR4f0020_WYG_029-24b>¶葢宗
晚唐而畫則出入北宋諸家與文沈異派而同源¶他日以上舍生
&KR0005;徃考職吏部既戒期矣吳㑹諸君子¶知南交者悉以一言贈行
而嘉興曹秋岳先生為之倡¶予彚而讀之竊謂南交年少儀觀秀
雅學問淹洽固足¶以傾動一世况又重之以詩若畫乎使當觴咏
之餘盤¶礴點染必能使觀者神怡而聞者悚&KR0234;挾此以徃其纚¶王
侯之履而走公卿之車&KR0016;者殆不可以指屈矣宜諸¶君子咏歎不
置也昔文徵仲貢入京師聲望方為同朝<md:KR4f0020_WYG_029-25a>¶所重遂得薦入翰林然
則南交豈遽以選人終㦲¶
　¶　¶康¶熙¶辛¶未¶秋<md:KR4f0020_WYG_029-25b>¶九¶月¶廿¶六¶日¶佶¶至¶蘇寓同門顧希喆家録此
堯峰文鈔卷二十九終
<pb:KR4f0020_SBCK_029-13b>

<pb:KR4f0020_SBCK_030-1a>
堯峯文鈔卷<md:KR4f0020_WYG_030-1a>¶三十　門人&KR0459;官林佶編
